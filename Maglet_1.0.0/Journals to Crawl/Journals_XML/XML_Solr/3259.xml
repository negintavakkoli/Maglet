<add><doc><field name="journal_id">10006</field><field name="abstract">در سال‌های اخیر به توسعة پایداری شرکت‌ها توجه ویژه‌ای شده است؛ هم در زمینة مدل‌های کسب‌وکار هم در زمینة شرکت‌هایی که بی‌توجهی آن‌ها به موضوعاتی چون مسئولیت‌پذیری شرکتی، خلق ارزش مشترک با ذی‌نفعان، و حاکمیت شرکتی مناسب از گردونة رقابت حذف شده‌اند. بنابراین، پژوهش حاضر با هدف طراحی مدل توسعة پایدار شرکتی به صورت یکپارچه و منسجم، با توجه به ابعاد مسئولیت اجتماعی شرکتی و حاکمیت شرکتی و خلق ارزش مشترک، انجام گرفت. نوع پژوهش توصیفی ـ همبستگی و از نظر هدف کاربردی است. جامعة آماری پژوهش 13 شرکت بودند که همگی موفق به دریافت جایزة ملی شده‌اند. پس از جمع‌آوری داده‌ها از بین 281 نمونة در دسترس، از طریق نرم‌افزار Amos به مدل‌سازی و تجزیه‌وتحلیل داده‌ها پرداخته شد. نتایج حاکی از آن بود که مسئولیت‌پذیری اجتماعی شرکتی با شدت 69 درصد و خلق ارزش مشترک با شدت 63 درصد بر توسعة پایداری شرکت‌ها تأثیرگذار است و حاکمیت شرکتی نیز باعث بهبود رابطة مسئولیت‌پذیری شرکتی و خلق ارزش مشترک برای ذی‌نفعان می‌شود. همچنین، با شدت 27 درصد به صورت غیرمستقیم بر توسعة پایداری شرکت‌ها تأثیرگذار است.</field></doc></add>