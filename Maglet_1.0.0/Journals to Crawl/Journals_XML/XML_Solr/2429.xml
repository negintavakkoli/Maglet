<add><doc><field name="journal_id">10031</field><field name="abstract">جلد نخست این مجموعه در سال ۱۳۸۳ زیر همین نام به‌نظارت روانشاد دکتر سرکاراتی و با مقدمه‌ای از ایشان از سوی فرهنگستان زبان و ادب فارسی انتشار یافته است؛ اما در مجموعۀ پنج جلدی کنونی ساختار جلد اول، شیوۀ کار و واژه‌ها، تغییر اساسی یافته و مقدمه‌ای در ۱۶۵ صفحه، شامل تحولات تاریخی واج‌های فارسی (پیوست یکم در ۶۱ صفحه)، و سپس پیوست دوم و فهرست سوم شامل جدول تطبیقی واج‌های زبان فرضی هندواروپایی و تحولات شایع آنها در زبان هندواروپایی مادر در قالب جدول‌هایی برای هریک از زبان‌ها آمده است. سرواژه‌ها و آگاهی ذیل آنها نیز به‌نسبت جلد پیشین تغییر یافته است، به‌گونه‌ای که باید جلد نخست کنونی را تألیفی مستقل از جلد پیشین به‌شمار آورد. مؤلف مجموعه، دکتر محمد حسن‌دوست، عضو هیأت علمی فرهنگستان زبان و ادب فارسی و دانش‌آموختۀ رشتۀ فرهنگ و زبان‌های باستانی است و از تحولات تاریخی زبان فارسی و گویش‌های آن شناختی علمی دارد.</field></doc></add>