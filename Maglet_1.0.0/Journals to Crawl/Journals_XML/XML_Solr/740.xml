<add><doc><field name="journal_id">10038</field><field name="abstract">در پژوهش حاضر مدلسازی مصنوعی دوبعدی و سه بعدی اهداف معرف ساختارهای زمین شناسی متداول با ‏Encom ModelVision‏ انجام شد. در این راستا تأثیر عوامل مختلف همانند جنس، اندازه و ابعاد، عمق دفن و ‏شکل هندسی توده و نیز فواصل برداشت پروفیلی بر روی پاسخ توده‌های مغناطیسی به شکل کروی، بیضوی و ‏خطی مورد بررسی قرار گرفت. نتایج مدلسازی مصنوعی داده‌ها نشان داد که مطابق انتظار، شدت میدان ‏مغناطیسی با اندازه و ابعاد توده‌های مدفون، رابطه مستقیم و با عمق دفن توده، رابطه عکس دارد. همچنین ‏برای توده‌های به شکل چندضلعی دلخواه منتظم و غیرمنتظم، بیضوی و استوانه قائم، پاسخ مغناطیسی توده ‏تا حدود زیادی از شکل هندسی آن تبعیت می‌کند. براساس بررسی تاثیر فواصل برداشت پروفیلی بر روی ‏توده‌های با اشکال کروی، بیضوی و خطی، بین فواصل برداشت پروفیلی و نسبت ارتفاع به نصف عرض بی ‏هنجاری مغناطیسی، روابط ریاضی خطی ساده با ضریب همبستگی بالا به دست آمد که این روابط می توانند ‏در عمل برای پی جویی و اکتشاف مقدماتی مورد استفاده قرار گیرند. نتایج پژوهش از طریق برداشت های ‏میدانی بر روی لوله های فلزی مدفون در محوطه دانشگاه صنعتی اراک نیز نشان داد که علیرغم انتخاب ‏فواصل ایستگاهی ثابت و کوچک (یک متر) و اعمال تبدیل ها و فیلترهای مناسب بر روی داده ها توسط نرم ‏افزار ‏Geosoft Oasis montaj، بطورکلی با کاهش تعداد پروفیل ها (افزایش فواصل بین پروفیلی)، پاسخ لوله ‏های فلزی مدفون، پهن‌تر و ضعیف‌تر می‌شود، بگونه‌ای‌که در برخی موارد روند بی‌هنجاری‌ها به‌طورکلی تغییر ‏کرده و حتی تشخیص نوع هدف غیرممکن است.‏</field></doc></add>