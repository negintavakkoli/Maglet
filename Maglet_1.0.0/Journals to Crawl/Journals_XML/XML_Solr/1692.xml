<add><doc><field name="journal_id">10040</field><field name="abstract">بی‌شک، بقای هر سازمان در گرو تلاش برای بهبود عملکرد خـود در حوزه‌های مختلف است. بـه ایـن منظـور، سـازمان‌هـا از سـازوکارهای متعددی بهره می‌گیرند تا بتوانند عملکرد خـود را بهبـود بخشـند. یکـی از عوامـل تأثیرگـذار بـر عملکرد سازمان‌ها، بازاریابی داخلی است. بنابراین، هدف اصلی این تحقیق بررسی تأثیر بازاریابی داخلی بر عملکرد سازمانی استادان دانشگاه علمی‌ـ کاربردی و آزمون اثر تعدیل‌گری متغیر جنسیت در رابطۀ میان این دو متغیر است. این پژوهش با روش پیمایشی انجام ‏شده و جامعۀ آماری تحقیق شامل همۀ استادان در دانشگاه‌های علمی‌ـ کاربردی در سطح شهر تهران بودند که تعداد 384 نفر از آنان به‏عنوان نمونۀ تحقیق انتخاب شدند. برای گردآوری داده‌ها از پرسش‌نامه‌های استاندارد استفاده شد. روایی محتوایی پرسش‌نامه با نظر کارشناسان و متخصصان تأیید شد. همچنین، به منظور تعیین قابلیت اعتماد ابزار تحقیق پیش‌آزمون انجام شد که مقدار آلفای کرونباخ محاسبه‌شده برای مقیاس‌های اصلی پرسش‌نامه در حد مناسب بود. داده‌های گردآوری‌شده با استفاده از تکنیک چند‌متغیرۀ مدل‌سازی معادلات ساختاری تجزیه و تحلیل شد. یافته‏های تحقیق نشان داد بازاریابی داخلی بر عملکرد سازمانی تأثیر مثبت و معنا‏داری دارد. همچنین، متغیر جنسیت در رابطۀ بین بازاریابی داخلی و عملکرد سازمانی اثر تعدیل‌گری دارد؛ به‌نحوی‌که این رابطه برای استادان مرد غیر‌معنادار، ولی برای استادان زن مثبت و معنادار بود.</field></doc></add>