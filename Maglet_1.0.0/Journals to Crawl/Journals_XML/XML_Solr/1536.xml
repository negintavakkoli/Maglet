<add><doc><field name="journal_id">10040</field><field name="abstract">از آنجا که مد یکی از صورتها و جلوههای مدرنیته تهرانی-ایرانی است که در صور گوناگون خودنمایی میکند و در حال تغییرات سریع و همه جانبه است سعی میکنیم تا صورتهای گوناگون مد در دوره کنونی در شهر تهران را بر اساس مکتوبات و شواهد در قالب عبارات و تصاویر نشان دهیم. در این پژوهش به دو سؤال محوری «صور گوناگون مد در ایران چگونه است؟» و «عوامل مؤثر در نشر و گسترش انواع مد در حال حاضر چیست و چگونه شکل میگیرد؟» پاسخ میدهیم. این پژوهش مطالعه موردی و جامعه مورد مطالعه مراکز خرید مرتبط با پدیدهمد است که ضمن ثبت و طبقه بندی صور گوناگون مد در این مکانها در قالب پرسشنامه نیز به مصاحبه با افراد میپردازیم. بدین منظور طبقه بندی از انواع نحوه پوشش لباس و همچنین مو از بسیار ساده تا آخرین مدهای روز انجام میشود و در این زمینه سه عامل مصرف کنندگان مد، توزیع کنندگان و جامعه را بعنوان عوامل مؤثر بر پدیدهمد سنجش میکنیم. تبیین پدیده مد به لحاظ فرهنگی و اجتماعی بر اساس تئوری زیمل و تکیه بر برداشت عام او از مفهوم مدرنیته صورت میپذیرد. نتایج پژوهش نشان میدهد؛ ضمن اینکه پدیده مد متأثر از جامعه جهانی است و توزیع کنندگان نیز بنحوی در نشر و گسترش آن تأثیر دارند، اما کنشگران اصلی در این حوزه مصرف کنندگان هستند که ضمن پذیرش آن تصرفاتی نیز به-خصوص در نحوه کاربری و معنایی آن به عمل می آورند.</field></doc></add>