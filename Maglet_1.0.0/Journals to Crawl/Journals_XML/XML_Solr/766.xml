<add><doc><field name="journal_id">10038</field><field name="abstract">شناخت خصوصیات زمین‌شناسی مهندسی سازندهای سنگی ایران به عنوان یک ضرروت مطرح است. در این پژوهش بر اساس مطالعات سنگ‌شناسی وبا انجام آزمایش‌های مکانیک سنگ بر روی 20 نمونه از سنگ آهک‌های سازند آسماری در شمال شرق مسجد سلیمان ویژگی‌های زمین‌شناسی مهندسی آنها تعیین و ارتباط خصوصیات سنگ‌شناسی با خصوصیات فیزیکی و مکانیکی بررسی شده است. بر اساس مطالعات پتروگرافی و مطابق با رده‌بندی دانهام عمده سنگ‌های کربناته سازند آسماری از نوع بایوکلاست پکستون packstone) (Bioclast و بایوکلاست وکستون (Bioclast wackestone) هستند. سنگ آهک‌های سازند آسماری تخلخل خیلی کم تا متوسط  دارند و نفوذپذیری آنها خیلی کم تا کم می‌‌باشد. حداقل و حداکثر عدد سختی برای این سنگ‌ها به ترتیب 18 و 39 می‌باشد. با توجه به رده‌بندی مهندسی سنگ بکر و بر اساس دو عامل مقاومت تراکمی تک محوری و نسبت مدولی سنگ آهک‌های سازند آسماری در رده CL قرار می‌گیرند.  </field></doc></add>