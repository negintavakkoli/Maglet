<add><doc><field name="journal_id">10013</field><field name="abstract">این پژوهش بر اساس هدف، از نوع پژوهش‌های کاربردی بوده و بر اساس ماهیت و روش انجام کار، نیمه آزمایشی از نوع پیش­آزمون- پس­آزمون با گروه کنترل بود. جامعه­ی آماری را تمامی مدیران مدارس ابتدایی سبزوار در سال  94-1395 به تعداد 73 نفر تشکیل دادند که تعداد 30 نفر با استفاده از روش نمونه­گیری در دسترس انتخاب و به­صورت گمارش تصادفی در دو گروه آزمایش و کنترل  جایگزین شدند.  گروه آزمایش، آموزش معنویت را طی 10 جلسه90 دقیقه­ای دریافت کرد و گروه کنترل هیچ مداخله­ای نداشت. بعد از اتمام آموزش از هر دو گروه پس­آزمون به عمل آمد. گردآوری داده­ها با پرسشنامه­های تعهد سازمانی، نگهداشت نیروی انسانی و اشتیاق شغلی انجام شد که روایی و پایایی آن­ها مطلوب گزارش‌شده است. تجزیه‌وتحلیل داده­ها با استفاده از روش‌های آمار توصیفی و تحلیل کواریانس با کمک نرم‌افزار SPSS 21  انجام شد. یافته­های پژوهش نشان داد که آموزش معنویت بر تعهد سازمانی، نگهداشت نیروی انسانی و اشتیاق شغلی مؤثر است. همچنین آموزش معنویت واریانس تعهد سازمانی، نگهداشت نیروی انسانی و اشتیاق شغلی را تبیین کرد. بنابراین، آموزش معنویت بر تعهد سازمانی، نگهداشت نیروی انسانی و اشتیاق شغلی مدیران ابتدایی تأثیر معناداری دارد.</field></doc></add>