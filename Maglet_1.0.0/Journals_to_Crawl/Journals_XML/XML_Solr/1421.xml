<add><doc><field name="journal_id">10005</field><field name="abstract">هدف تحقیق شناسایی مؤلفه‌های مدیریت برداشت و ارائه مدلی بر مبنای روش آمیخته اکتشافی است و بر اساس الگوی کلایزی دربخش کیفی و کمی تنظیم شده است. در بخش کیفی از روش پدیدارشناسی و در کمی از توصیفی همبستگی بر مبنای روش تحلیل عاملی تأییدی استفاده شد. جامعه آماری در بخش کیفی مدیران، کارکنان و کارشناسان اداره کل فرهنگ و ارشاد اسلامی استان اصفهان بوده و۲۴نفر آنها بر اساس نمونه گیری تمایز حداکثری انتخاب شدند. در بخش کمی با روش نمونه گیری تصادفی ساده ۲۳۸نفر ازمدیران و کارکنان انتخاب شدند. ابزار پژوهش در بخش کیفی، مصاحبه عمیق و در بخش کمی پرسشنامه حاصل از مقوله‌های کیفی بود و روایی محتوایی و روایی عاملی آن تأیید شد. پایایی پرسشنامه بوسیله آلفای کرونباخ (بالای۷/۰بود) صورت پذیرفت. تجزیه و تحلیل داده‌ها در بعد کیفی ابعاد فردی مرتبط با نیازهای کارکنان، بعد فردی مرتبط با مدیر، بعد سازمانی، بعد فرهنگی، عوامل تعدیل‌گر و روش‌ها و تاکتیک‌ها و پیامدها را شناسایی کرد. نتایج نشان داد که اثرات تعدیل کننده واثر عوامل سازمانی بر پیامدهای مدیریت برداشت معنادار نبوده وعوامل معنادار برتاکتیک‌ها و روش‌ها به ترتیب عوامل فردی مرتبط با مدیربا ضریب تأثیر (۲۸۸/۰) عوامل فردی مرتبط با نیازهای کارکنان (۲۷۱/۰) عوامل فرهنگی (۲۱۴/۰) و عوامل سازمانی (۱۸۵/۰) می باشد.</field></doc></add>