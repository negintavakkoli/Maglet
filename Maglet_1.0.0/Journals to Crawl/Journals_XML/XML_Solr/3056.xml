<add><doc><field name="journal_id">10014</field><field name="abstract">این پژوهش به بررسی رابطه هوش فرهنگی و سرمایه اجتماعی می‌پردازد. با توجه به اینکه سرمایه اجتماعی یکی از دارایی‌های بسیار باارزش سازمان‌ها بشمار رفته و می‌تواند یکی از اهرم‌های اصلی کسب مزیت رقابتی باشد، بررسی عواملی مرتبط با آن نیز ضروری به نظر می‌رسد. عامل هوش فرهنگی نیز در کشوری مانند  ایران که از تنوع فرهنگی بالایی برخوردار است مفهومی است که آن طور که باید و شاید به آن توجه نمی‌شود و عمدتاً تصور افراد از هوش فرهنگی به اشتباه  تنها بخش جزئی از این قابلیت یعنی تفاوت ملیتی را در بر می‌گیرد. این تحقیق برای اولین بار به بررسی رابطه میان هوش فرهنگی و سرمایه اجتماعی به عنوان دو عنصر مهم و تأثیرگذار در مدیریت منابع انسانی می‌پردازد. بدین منظور کارکنان شرکت ملی پخش فراورده‌های نفتی به عنوان جامعه آماری مورد مطالعه قرار گرفتند و یافته‌های پژوهش که از طریق پرسشنامه به دست آمد بیانگر رابطه مثبت و معنی‌دار میان هوش فرهنگی و سرمایه اجتماعی بود. وجود این ارتباط مثبت و معنادار می‌تواند رهنمودی برای مدیران در زمینه‌ برنامه‌ریزی منابع انسانی بوده و سیاست‌گذاران را در خصوص یافتن راهکارهای مناسب جهت ارتقا هوش فرهنگی کارکنان و در نتیجه انباشت هرچه بیشتر سرمایه اجتماعی به عنوان یک دارایی ارزشمند در سازمان یاری نماید.</field></doc></add>