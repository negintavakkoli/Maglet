<add><doc><field name="journal_id">10040</field><field name="abstract">سلامت غذایی، از جمله پدیده‌های مهم و شایان توجهی است که از نیازها و ضرورت‌های اساسی و پایه‌ای فرد و جامعه به شمار می‌رود، به طوری که فقدان یا اختلالات غذایی نیز پیامدها و بازتاب‌های نگران کننده و خطرناکی به دنبال دارد. بر‌ این اساس، مقاله حاضر با هدف اندازه‌گیری میزان اختلالات تغذیه‌ای در بین شهروندان زن شهر تبریز نگاشته شده و در نظر دارد عوامل اجتماعی و فرهنگی مؤثر بر آن را شناسایی نماید. روش تحقیق، پیمایشی بوده و ابزار اندازه‌گیری، پرسشنامه استاندارد بومی شده می‌باشد. حجم نمونه این پژوهش۴۰۰ نفر از زنان و دختران ۴۹- ۱۵ ساله شهر تبریز در سال ۸۹ می‌باشند که بر اساس سرشماری سال ۱۳۸۵ و از بین تعداد ۴۳۲۱۲۷ نفر، به روش نمونه‌گیری طبقه‌ای تصادفی انتخاب شده‌اند. نتایج تحقیق نشان می‌دهد، از بین متغیرهای مستقل (تأثیر خانواده، همسالان، رسانه‌ها، میزان دینداری و تأثیر مقایسه‌های اجتماعی)، متغیر مقایسه اجتماعی بالاترین تأثیر را بر میزان اختلالات تغذیه‌ای پاسخ‌گویان داشته است و متغیرهای مذکور ۳۴ درصد تغییرات متغیر وابسته (اختلال تغذیه‌ای) را تبیین می‌نماید.</field></doc></add>