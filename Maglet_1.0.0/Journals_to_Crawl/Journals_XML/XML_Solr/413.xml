<add><doc><field name="journal_id">10001</field><field name="abstract"> هدف: معاملات بلوکی سهام بخش مهمی از معاملات بورس اوراق بهادار تهران را تشکیل می‌‌دهد؛ این معاملات شامل معاملۀ حجم‌ زیادی از سهام در قیمت‌های توافقی است که به‌طور معمول با قیمت‌های جاری و نوسانی بازار تفاوت دارد. کمیت بالای معاملات بلوکی سبب شده است پژوهش‌‌های مهمی در این حوزه انجام شود. هدف اصلی این پژوهش، مطالعه دربارۀ محتوای اطلاعاتی معاملات بلوکی سهام است. روش: برای این منظور ۲۰۸ معاملۀ بلوکی در بورس اوراق بهادار تهران برای دورۀ زمانی ۱۳۹۵-۱۳۸۷ با استفاده از روش مطالعۀ رویدادی تجزیه‌و‌تحلیل شده است. نتایج: نتایج پژوهش نشان می‌‌دهد تراکنش‌های معاملات بلوکی سهام، نشانه‌‌ای مهم برای سرمایه‌گذارانی‌ است که در بورس اوراق بهادار فعالیت می‌کنند. شواهد نشان‌دهندۀ آن است که بعد از انجام معاملات بلوکی صرف و کنترلی، بازده‌های غیرعادی انباشتۀ مثبت معنادار مشاهده می‌‌شود. در کل این بازده‌‌‌‌های غیرعادی انباشته حاکی است سهامداران نسبت به انجام معاملات بلوکی واکنش غیرعادی نشان می‌دهند. نتایج نشان داد بعد از انجام معاملات بلوکی نوسانات غیرسیستماتیک کاهش یافته است.</field></doc></add>