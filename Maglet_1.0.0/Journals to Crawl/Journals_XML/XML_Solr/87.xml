<add><doc><field name="journal_id">10002</field><field name="abstract">   هدف:     هدف این پژوهش، کاربست مفهوم چرخۀ حیات سازمانی در برنامه‌ریزی راهبردی دانشگاهها بوده است. امروزه تغییرات مداوم نهادی و فنی در دانشگاهها و ارتباط شدید آنها با محیط بیرونی، این نوع مؤسسات را ملزم به پاسخگویی به خواسته‌های محیطی و انجام اقدامات راهبردی می‌کند.   روش:   در این پژوهش، ضمن ترکیب مدل چرخۀ حیات سازمانی با ماتریس   SWOT  ، با استفاده از مفهوم سه‌شاخگی، ابعاد ماتریس   SWOT    در قالب سه دسته عوامل ساختاری، محتوایی و زمینه‌ای طبقه‌بندی شدند.   یافته‌ها:   ‌با توجه به در مرحلۀ بلوغ قرار داشتن دانشگاه مورد بررسی، اهرم راهبردی تغییر در حوزۀ عوامل زمینه‌ای (   T=13  ،   O=59  ،   W=79  ،   S=99  ) است. سپس ابعاد محتوایی از اهمیت بیشتری برخوردارند(  T=35  ،   O=20  ،   W=158  ،   S=18  ). ابعاد ساختاری(  T=50  ،   O=23  ،   W=42  ،   S=17  ) نیز در رتبۀ سوم اهمیت قرار دارند. از نظر اهمیت نیز نقاط قوت در حوزۀ ابعاد زمینه‌ای(  S=99  )، نقاط ضعف در حیطۀ ابعاد محتوایی (  W=158  )، فرصتهای موجود در ابعاد زمینه‌ای(  O=59  ) و تهدیدهای موجود در ابعاد ساختاری(  T=50  ) از بیشترین اولویت برخوردارند.   نتیجه‌گیری:   راهبرد کمینه کردن نقاط ضعف و بیشینه کردن استفاده از فرصتها باید به  کار گرفته شود. برای جلوگیری از اشباع و افول سازمانی باید به دنبال انجام اقدامات ابتکارآمیز و بهره‌گیری از نوآوری در سازمان بود. در حوزۀ پژوهش پیشنهاد می‌شود که واحد ارتباط صنعت با دانشگاه در این مؤسسه تقویت و پشتیبانی شود  </field></doc></add>