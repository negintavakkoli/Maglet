<add><doc><field name="journal_id">10040</field><field name="abstract">تجربة زندگی مجردی زنان با مخاطراتی همراه است. هدف تحقیق بررسی رابطة دین‌داری و رفتار پرخطر در زنان شهر یزد است. چارچوب نظری تحقیق نظریة همبستگی اجتماعی امیل دورکیم است. نوع پژوهش توصیفی‌ تحلیلی است که با ابزار پرسش‌نامة استاندارد بررسی‏ شده است. جامعة آماری پژوهش زنان بالای ۱۸ سال شهر یزدند. حجم نمونه با استفاده از فرمول کوکران ۳۸۵ نفر برآورد شد. شیوة نمونه‏گیری خوشه‏ای چندمرحله‏ای است. برای تحلیل داده‏ها از نرم‏افزار SPSS. ver ۱۶ استفاده ‏شده است. نتایج نشان می‏دهد گرایش به رفتارهای پرخطر بین زنان در حد متوسط قرار دارد. بین میزان دین‌داری و رفتار پرخطر رابطة معنادار و معکوس (۶۱۹ / ۰-) وجود دارد. بین دین‌داری و وضعیت تأهل رابطة معنادار (۱۲۶ / ۲۴) وجود دارد. میزان دین‌داری در افراد متأهل بیش از افراد مجرد است. تحلیل رگرسیون نشان داد که نگرش دینی با ضریب بتا ۵۵۸ / ۰- بر میزان رفتارهای پرخطر اثرگذارند.</field></doc></add>