<add><doc><field name="journal_id">10010</field><field name="abstract">مفهوم دوسوتوانی سازمانی، به توانایی سازمان برای توجه به دو هدف ناسازگار سازمانی به‌طور برابر اشاره می‌کند که در شرایط عدم اطمینان به‌طور معمول اثری مثبت بر عملکرد دارد و به عملکرد پایدار، بقا و موفقیت طولانی‌مدت منجر می‌شود. اما این فقط در صورتی امکان­پذیر است که فرهنگی ایجاد شود تا اعضای سازمانی را قادر کند از شایستگی‌های موجود بهره‌برداری کنند (بهره‌برداری) و از طرف دیگر فرصت‌ها و توانایی‌های جدید را کشف کنند (کتشاف). هدف از پژوهش حاضر نیز بررسی نقش فرهنگ سازمانی دوسوتوان و دوسوتوانی سازمانی بر عملکرد است. بدین منظور و برای آزمون فرضیه‌های پژوهش، شرکت‌های فعال در صنایع غذایی به‌عنوان جامعة آماری پژوهش انتخاب شدند و پرسشنامه بین مدیران ۶۲ شرکت توزیع، جمع‌آوری و تحلیل شده است. مدل پیشنهادی بر مبنای مدل­سازی معادلات ساختاری به روش حداقل مربعات جزئی با کمک نرم­افزار Warp PLS تجزیه‌وتحلیل شد. نتایج تحلیل از رابطة بین فرهنگ‌ سازمانی دوسوتوان و دوسوتوانی، همچنین رابطة این دو با عملکرد حمایت می‌کند. همچنین، با توجه به نتایج، نقش میانجی دوسوتوانی در رابطة فرهنگ‌ سازمانی دوسوتوان و عملکرد تأیید شد.</field></doc></add>