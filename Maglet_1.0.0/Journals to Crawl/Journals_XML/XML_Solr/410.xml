<add><doc><field name="journal_id">10001</field><field name="abstract">سود که مهم‌ترین محصول سیستم اطلاعاتی حسابداری است، باید کیفیت مطلوبی داشته باشد. کیفیت سود، مفهومی وسیع و با ابعاد مختلف است؛ بنابراین هدف این پژوهش، مقایسۀ برخی از معیارهای کیفیت سود در شرکت‌های‌ سالم و ورشکسته است. بدین‌منظور، ابتدا براساس شاخص Z آلتمن، شرکت‌ها به سه دسته (سالم، درمانده مالی و ورشکسته) تقسیم و سپس سه معیار کیفیت سود (پایداری، قابلیت پیش‌بینی و هموارسازی) در شرکت‌های‌ سالم و ورشکسته با یکدیگر مقایسه شده‌اند. یافته‌ها نشان می‌دهد پایداری و قابلیت پیش‌بینی سود در شرکت‌های‌ ورشکسته بیشتر از شرکت‌های‌ سالم و درنتیجه، کیفیت سود شرکت‌های‌ ورشکسته از لحاظ پایداری، بیشتر از شرکت‌های‌ سالم؛ ولی از لحاظ قابلیت پیش‌بینی، کمتر از شرکت‌های‌ سالم است. همچنین نتایج نشان می‌دهد هموارسازی سود در شرکت‌های‌ سالم بیشتر از شرکت‌های‌ ورشکسته است؛ یعنی کیفیت سود از لحاظ هموارسازی در شرکت‌های‌ ورشکسته بیشتر از شرکت‌های‌ سالم است.</field></doc></add>