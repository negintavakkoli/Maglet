<add><doc><field name="journal_id">10006</field><field name="abstract">هدف پژوهش حاضر، بررسی تأثیر احساس امنیت اجتماعی بر سرمایه و نشاط اجتماعی است. این پژوهش به لحاظ هدف، کاربردی و به لحاظ شیوة اجرای پژوهش در زمرة تحقیقات توصیفی- همبستگی است. جامعة آماری پژوهش جوانان ۱۸ تا ۲۹ سالة خرم‌آباد است که براساس فرمول کوکران ۳۸۴ نفر از آن‌ها به روش نمونه‌گیری خوشه‌ای چندمرحله‌ای انتخاب شدند. ابزار گردآوری داده‌ها پرسشنامة استاندارد بود که روایی آن با به‌کارگیری روش اعتبار محتوا و پایایی آن‌‌­ها با محاسبة آلفای کرونباخ تأیید شد. در این پژوهش برای بررسی و آزمون فرضیه‌ها رویکرد مدل‌سازی معادلات ساختاری و نرم‌افزارAMOS۱۸ به‌کار گرفته شد. نتایج پژوهش حاکی از آن است که در سطح اطمینان ۹۵ درصد احساس امنیت اجتماعی تأثیر مثبت و معناداری بر سرمایه و نشاط اجتماعی جوانان خرم‌آباد می‌گذارد. از طرف دیگر، یافته‌های پژوهش نشان داد سرمایة اجتماعی تأثیر مثبت و معناداری بر نشاط اجتماعی جوانان خرم‌آباد دارد. 
 
 
 </field></doc></add>