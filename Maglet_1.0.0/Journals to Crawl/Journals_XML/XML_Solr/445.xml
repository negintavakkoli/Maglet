<add><doc><field name="journal_id">10001</field><field name="abstract">پیش‌بینی جریان‌های نقدی برای استفاده­کنندگان درون و برون­سازمانی دارای اهمیت ویژه­ای است. مهمترین هدف گزارش‌گری مالی ارایه اطلاعات برای پیش­بینی جریان­های نقدی بیان شده است. هدف این پژوهش مقایسه توان اقلام تعهدی و جریان­های نقدی براساس ارقام اصلی درمقابل ارقام تجدید ارایه شده برای پیش­بینی جریان­های نقدی آتی است. جامعه آماری پژوهش شامل آن دسته از شرکت­های پذیرفته شده در بورس اوراق بهادار تهران است که صورت‌های مالی آنها تجدید ارایه شده است. بدین منظور از داده­های 162 سال- شرکت که از این ویژگی برخوردار بودند، طی دوره زمانی 1386 تا 1390، استفاده شده است. این پژوهش از لحاظ هدف، کاربردی و از نوع پژوهش­های توصیفی- همبستگی است. تجزیه و تحلیل داده­ها با استفاده از نرم­افزار Eviews انجام شده است. روش مورد استفاده در این پژوهش رگرسیون خطی و برای مقایسه مدل­های پژوهش از آزمون وونگ استفاده شده است. نتایج پژوهش نشان می­دهد که اقلام تعهدی تجدید ارایه شده و جریان­های نقدی تجدید ارایه شده به ترتیب نسبت به اقلام تعهدی اصلی و جریان­های نقدی اصلی دارای توانایی بیشتری برای پیش­بینی جریان­های نقدی آتی هستند.</field></doc></add>