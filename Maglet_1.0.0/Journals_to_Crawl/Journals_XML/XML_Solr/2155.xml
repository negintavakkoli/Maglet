<add><doc><field name="journal_id">10008</field><field name="abstract">امروزه تعداد بسیار زیادی از محصولات با وارانتی‏های گوناگون ‌‌فروخته می‌شوند که در این میان وارانتی‏های تسهیم هزینه و مدل‏سازی شکست‏ها در طول دورۀ وارانتی و هزینه‏های این سیاست، پیچیدگی‏های زیادی دارند. در این مقاله نوعی مدل جدید سیاست وارانتی PRW توسعه داده شده است که در آن، خرابی‏ تعدادی از قطعات محصول مشمول وارانتی می‎شود و تعدادی از قطعات نیز تحت پوشش وارانتی قرار ندارند. به‌منظور ارائۀ این سیاست جدید، دو رویکرد جداگانه طراحی شد که در هر رویکرد چگونگی برآورد نرخ شکست محصول متفاوت است. مدل پیشنهادی به تولید‌کننده کمک می‌کند تا در صورت به‌کارگیری سیاست پوشش‌ندادن برخی قطعات، برآورد دقیقی از هزینه‌های مورد انتظار داشته باشد و قیمت وارانتی را بر این اساس تعیین کند؛ در نتیجه خریدار نیز از کاهش هزینه‌های مورد انتظار وارانتی و به‌تبع آن کاهش قیمت وارانتی سود خواهد برد. در نهایت، مدل‏های برآورد هزینه‏های وارانتی محصول در طول دورۀ طراحی و با استفاده از مثال عددی اعتبار‌سنجی شده است. 
 </field></doc></add>