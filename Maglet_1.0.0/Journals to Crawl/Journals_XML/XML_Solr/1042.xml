<add><doc><field name="journal_id">10042</field><field name="abstract">انفجار اطلاعات در عصر جدید، پدیده‌ای نو در سازمان‌ها با عنوان فراموشی آگاهانه‌ سازمانی را رقم زده است. این پدیده موجب شده تا پژوهش‌هایی در زمینه‌ تأثیر انباشتگی اطلاعات در سازمان‌ها و راه‌های برون‌رفت از آن، مورد بررسی قرار گیرد. در این راستا، پژوهش حاضر به منظور بررسی رابطه فراموشی سازمانی با عملکرد شهرداری در زمینه توسعه پایدار شهر، صورت گرفته است. روش تحقیق، توصیفی و از نوع پیمایشی- همبستگی بود. برای گردآوری اطلاعات، از پرسشنامه محقق‌ساخته، استفاده گردید. جامعه آماری در این تحقیق، شامل مدیران و کارشناسان شهرداری منطقه 16 تهران به تعداد تقریبی 700 نفر بود. با استفاده از فرمول کوکران، تعداد 400 نفر نمونه به صورت نمونه‌گیری تصادفی طبقه‌بندی شده و هدفمند، انتخاب گردیدند. آنچه در این پژوهش، مورد بررسی قرار گرفت عبارت است از: 1- ارتباط بین فراموشی سازمانی با عملکرد، مدیریت دانش و یادگیری سازمانی 2- ارتباط بین عملکرد شهرداری با یادگیری سازمانی و مدیریت دانش، 3- ارتباط بین یادگیری سازمانی با مدیریت دانش. در این تحقیق از آزمون کلموگروف اسمیرنوف و آزمون همبستگی با ضرایب اسپیرمن و پیرسون استفاده شد. نتایج تحقیق نشان دادند بین فراموشی آگاهانه با عملکرد مدیریت شهری در زمینه‌ توسعه‌پایدار شهری، رابطه معنی‌داری وجود دارد. از این رو باید در این زمینه، زیرساخت‌های لازم برای حذف اطلاعات غیرضروری گذشته، فراهم شود.</field></doc></add>