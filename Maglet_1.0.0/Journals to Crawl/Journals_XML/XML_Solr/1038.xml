<add><doc><field name="journal_id">10042</field><field name="abstract">بازار سرمایه، نقش بسزایی در شکوفایی اقتصادی هر کشور دارد؛ از این رو شناخت عوامل مؤثر بر بازار سرمایه، اهمیت بسیار زیادی دارد. برنامه شرکت‎ها برای حداکثر کردن واکنش مثبت بازار اوراق بهادار به عملکرد خوب شرکت‎ها و حداقل کردن واکنش نامناسب به عملکرد منفی، در سال‎های اخیر مورد توجه قرار گرفته است. یکی از استراتژی‎ها برای منحرف کردن توجه بازار از عملکرد ضعیف شرکت‎ها، ارائه گزارش‎های عملکرد، پس از ساعات کار بازار یا در روزهای تعطیلی بازار می‎باشد. فرضیه این است که مدیران فرصت‎طلب به این دلیل، اخبار منفی را در ایام تعطیل منتشر می‎کنند تا در این زمان‎ها، کمتر مورد توجه رسانه‎ها قرار گیرند و تأثیر اخبار بد را از بازار پنهان کنند. در این مقاله، به آزمون مشاهداتی می‎پردازیم که زمان اعلان سودهایشان را از بین روزهای کاری هفته به ایام تعطیل، تغییر داده‎اند. نتایج آزمون فرضیه‎ها، نشان می‎دهد که مدیران شرکت‎های پذیرفته در بورس اوراق بهادار تهران به طور راهبردی اقدام به زمان‎بندی اعلان سودهایشان نمی‎کنند ولی یافته‎های پژوهش، حاکی از وجود رابطه‎ای مثبت و معنادار بین اخبار منفی از پیش‎بینی سود و زمان اعلام آن در ایام تعطیل، همچنین یک رابطه مثبت و معنادار بین اخبار مثبت از پیش‎بینی سود و زمان اعلام آن در ایام کاری بورس بوده است. از این رو، سود انباشته غیرعادی، پیامد اقتصادی دارد؛ بنابراین می‎تواند به عنوان یک معیار، بر تصمیم‎گیری سرمایه‎گذاران تأثیر بگذارد.</field></doc></add>