<add><doc><field name="journal_id">10001</field><field name="abstract">هدف این پژوهش، بررسی رابطۀ رقابت در بازار با سیاست­های تقسیم سود شرکت‌های پذیرفته‌شده در بورس اوراق بهادار تهران در دورۀ زمانی ۱۳۸۷ تا ۱۳۹۱ است. فرضیه­های پژوهش برمبنای نظریه‌های پیامد، جانشینی و شکار مربوط به تأثیر رقابت در بازار بر سیاست­های تقسیم سود تدوین شده­اند. برای آزمون فرضیه­ها از الگوهای رگرسیون چندگانه با استفاده از داده­های تلفیقی و رگرسیون لجستیک استفاده شده است. برای سنجش رقابت در بازار از شاخص انتروپی استفاده شد. نتایج پژوهش نشان می­دهد بین رقابت در بازار و سود تقسیمی، رابطۀ مثبت و معنی­داری وجود دارد. همچنین رقابت در بازار با افزایش سود تقسیمی نیز رابطۀ مثبت و معنی­داری دارد. بین رقابت در بازار و حذف سود تقسیمی نیز رابطۀ منفی و معنی­داری وجود دارد. </field></doc></add>