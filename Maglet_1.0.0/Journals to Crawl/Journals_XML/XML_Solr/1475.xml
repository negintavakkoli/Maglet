<add><doc><field name="journal_id">10005</field><field name="abstract">هدف مطالعۀ حاضر، بررسی راهکارهای ارتقای امکان‌پذیری و قابلیت‌پذیری سیاسی، اداری، اجتماعی و فنی خط‌مشی‌های عمومی دولت در حوزۀ آموزش عالی کشور با استفاده از رویکرد خط‌مشی‌گذاری مبتنی بر شواهد است. از لحاظ روش‌شناسی تحقیق حاضر جزء تحقیقات پیمایشی (غیر آزمایشی) بوده و اطلاعات تحقیق با  استفاده از پرسشنامه گردآوری شده است. نتایج حاصل از تحلیل داده‌های گردآوری شده از 140 خط‌مشی‌گذار و کارشناس حوزۀ آموزش عالی کشور نشان می‌دهد که استفاده از شواهد آماری در تدوین، اجرا و ارزیابی خط‌مشی‌های دولت در حوزۀ آموزش عالی، سبب بهبود قابلیت‌پذیری و امکان‌پذیری سیاسی، اجتماعی، اداری و فنی این خط‌مشی‌ها می‌شود و به روز نبودن آمارها و اطلاعات، دسترسی سخت به آمارها و اطلاعات، عدم انتشار به موقع آمارها، قابل فهم نبودن آمارهای تولید شده، عدم امکان مقایسۀ آمارهای موجود با آمارهای قبلی و ... از ‌مهم‌ترین مسائل و مشکلات به کارگیری رویکرد خط‌مشی‌گذاری مبتنی بر شواهد آماری است.</field></doc></add>