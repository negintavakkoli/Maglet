<add><doc><field name="journal_id">10005</field><field name="abstract">یکی از موضوعاتی که امروزه در حوزه مدیریت، خصوصا مدیریت منابع انسانی بصورت چشمگیری بکار گرفته می­شود، مفهوم شایستگی و شایسته­سالاری می­باشد. در واقع همان‌گونه که وی. ای. کامپرفرم مطرح می‌کند، مدلهای شایستگی می‌تواند به عنوان شیوه‌ای برای یکپارچه کردن اقدامهای مختلف منابع انسانی به کار رود. این بدین معناست که می‌توان هر یک از زیر سیستم‌های مدیریت منابع انسانی را بر اساس شایستگی طراحی کرد و در واقع شایستگی، ‌ هسته مرکزی تمامی فعالیت‌های منابع انسانی سازمان است. این شایستگی موجب به وجود آمدن پارادایمی در ادبیات مدیریت منابع انسانی شده، که به مدیریت منابع انسانی مبتنی بر شایستگی معروف است. در این پژوهش با توجه به پرسش اساسی آن «مدل مفهومی شایستگی منابع انسانی در نهج البلاغه کدام است؟» سعی می­شود با مطالعه دقیق و جامع کتاب شریف نهج البلاغه با استفاده از تکنیک روش تحقیق کیفی تحلیل مضمون و روش تحقیق کمی مدلسازی ساختاری تفسیری و تکمیل پرسش نامه توسط ۴۰ تن از نخبگان و متخصصان حوزه مدیریت و نهج البلاغه، ضمن استخراج ۳۳۲ کد از متن نهج البلاغه، چهل و هشت مضمون پایه و شش مضمون سازمان دهنده با عناوین (خدا مجوری، عدالت محوری، معرفت، درایت، قوت و سلامت)، شایستگی‌های منابع انسانی مدل سازی شود و همچنین در نهایت در راستای تست مدل، مولفه­های نیروی انسانی دانشگاه امام صادق (ع) با مولفه­های شایستگی منابع انسانی استخراج شده سنخیت سنجی و مدل رادار آن ارائه شود.</field></doc></add>