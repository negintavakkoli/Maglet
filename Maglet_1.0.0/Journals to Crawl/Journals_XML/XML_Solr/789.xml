<add><doc><field name="journal_id">10038</field><field name="abstract">رسوب زیستی کلسیت (MICP) روش نسبتا سازگار با محیط زیست و مناسب برای بهسازی خاک است. این روش در اصل، بکارگیری شبکه­ای از واکنش­های شیمیایی است که برخی از این فعل و انفعالات توسط فعالیت­های زیستی کنترل شده و محصولات جنبی آنها امکان بهبود در ویژگی­های مهندسی خاک را فراهم می­آورند. برای انجام بهسازی زیستی، جمعیت برجای میکروبی با تزریق باکتری اوره آز مثبت، ازدیاد یافته و سپس واکنش کننده­های سیمانی به خاک، تزریق می­شوند. در این مقاله فاکتورهایی که MICP در خاک را تحت تاثیر قرار می­دهند، بطور خلاصه بررسی شده‌اند. فاکتورهای مختلفی شامل ریز مغذی­ها، نوع باکتری، انطباق هندسی باکتری، تراکم سلول باکتری، دما، غلظت واکنش کننده­ها، pH و روش تزریق مورد بررسی قرار گرفتند. این فاکتورها برای پیشرفت موفقیت‌آمیز MICP ضروری هستند. علاوه بر این یکسری آزمایش‌های اولیه برای بررسی پتانسیل کاربرد این روش جهت بهبود مقاومت برشی و کاهش تراوایی ماسه انجام شد و طی آن مواد، روش­ها و فرایندهای عملی انجام آزمایش شرح داده شده است. نتایج نشان داد که طی بهسازی با MICP ضمن رسوب کلسیت سرعت موج برشی تا حدود ۱۰۰۰ متر بر ثانیه و مقاومت فشاری تک محوری تا حدود ۳۰۰ کیلوپاسکال افزایش یافته و تراوایی نیز کاهش قابل ملاحظه­ای یافته است.</field></doc></add>