<add><doc><field name="journal_id">10002</field><field name="abstract"> هدف: هدف کلی از انجام این پژوهش، پیش‌بینی نقش سرمایۀ اجتماعی در ارتقای آمادگی کارآفرینی دانشجویان دانشگاه شیراز بود. روش: روش پژوهش در این مقاله، توصیفی از نوع همبستگی است. جامعۀ بررسی، شامل کلیۀ دانشجویان دانشگاه شیراز است که با روش نمونه‌گیری طبقه‌ای نسبتی، ۲۷۲ نفر از آنان انتخاب شدند. به منظور گردآوری داده‌های پژوهش از پرسشنامۀ سرمایۀ اجتماعی گیو و همکاران (۲۰۱۳) و پرسشنامۀ آمادگی کارآفرینی اومنی و همکاران (۲۰۰۹) استفاده شده است. داده‌ها نیز با استفاده از روشهای آماری تی تک‌نمونه‌ای، ضریب همبستگی پیرسون و ضریب رگرسیون چندمتغیره تحلیل شد. یافته‌ها: نتایج مطالعه حاکی از آن بود که دانشجویان ریسک‌پذیر نیستند. همچنین بین سرمایۀ اجتماعی و مؤلفه‌‏های آمادگی کارآفرینی رابطۀ مثبت و معناداری وجود دارد. نتیجه‌گیری: نتایج تحلیل داده‌های پژوهش نشان داد که از میان ابعاد سرمایۀ اجتماعی، سرمایۀ شناختی بیش از سایر ابعاد، آمادگی کارآفرینی در دانشجویان را پیش‌بینی می‌کند. 
 </field></doc></add>