<add><doc><field name="journal_id">10010</field><field name="abstract">این پژوهش با هدف بررسی تأثیر رهبری تحول‏آفرین بر خرد سازمانی با نقش میانجی فرهنگ‏ سازمانی در دانشگاه آزاد اسلامی شهر تهران انجام شد. روش پژوهش برحسب هدف کاربردی، از نظر روشِ گردآوریِ داده‏ها توصیفی- همبستگی و همین‏طور از نظر نوع داده کمّی است. جامعة آماری پژوهش استادان هیئت‏علمی دانشگاه‏های آزادشهر تهران‌اند؛ با استفاده از محاسبة حجم نمونه در معادلات ساختاری و روش نمونه‏گیری تصادفی‌- خوشه‏ایِ چندمرحله‏ای، هفتصد نفر به‏عنوان حجم نمونه انتخاب شدند که همگی اعضای هیئت‏علمی تمام‏وقت‌اند. به‏منظور گردآوری داده‏ها از سه پرسش‏نامة استاندارد رهبری تحول‏آفرین باس و آولیو، خرد سازمانی براون و گرین، و فرهنگ‏ سازمانی دنیسون استفاده شد. پس از جمع‏آوری پرسش‏نامه‏ها، توصیف داده‏ها از طریق میانگین، انحراف‏معیار، و آماره های چولگی و کشیدگی  از طریق نرم‏افزار Spss-21 انجام شد و استنباط آماری داده‏ها از طریق مدل‏سازی معادلات ساختاری و به کمک نرم‏افزار LISREL-v8.80 انجام پذیرفت. ویژگی‏های فنی پرسش‏نامه‌ـ شامل پایایی، روایی همگرا، و روایی واگرا‌ـ بررسی شد. از ضرایب مسیر و ضرایب معناداری نرم‏افزار برای بررسی فرضیه‏های پژوهش استفاده شد. نتایج نشان داد درجة تناسب مدل ارائه‏شده با توجه به مؤلفه‏های پژوهش مناسب است؛ همچنین، رهبری تحول‏آفرین بر خرد سازمانی با نقش میانجی فرهنگ ‏سازمانی تأثیر دارد.</field></doc></add>