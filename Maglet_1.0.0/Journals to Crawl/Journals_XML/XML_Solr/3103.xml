<add><doc><field name="journal_id">10014</field><field name="abstract">    امروزه، کارکنان سرمایه‌های هر سازمان بشمار می‌آیند که سازمان‌ها را قادر می سازد با بهره‌گیری از منابع انسانی توانمند عملکرد رقابتی خود را بهبود ‌بخشند. در همین زمینه،  آموزش و توسعه منابع انسانی شایسته، به عملکرد سازمان‌ها در خصوص اجرای مؤثر مجموعه خط‌مشی‌های مدیریت منابع انسانی وابسته است تا بتواند زمینه ساز ایجاد خلاقیت و نوآوری در سازمان باشد. از سوی دیگر، در بازارهای به‌سرعت در حال تغییر امروز، دانش و ظرفیت جذب آن در ایجاد فرصت‌های نوآوری و مزیت رقابتی شرکت‌ها نقش محوری دارد. با توجه به اهمیت این موضوع در شرکت گاز، هدف مطالعه حاضر بررسی تأثیر خط‌مشی‌های مدیریت منابع انسانی بر عملکرد سازمانی و تبیین نقش میانجی ظرفیت جذب دانش در این رابطه بوده است. جامعه آماری تحقیق کلیه کارکنان رسمی شرکت گاز استان قم بوده است که 85 نفر بر اساس فرمول کوکران در این پیمایش شرکت داشتند. برای جمع‌آوری داده‌ها از سه پرسشنامه (خط‌مشی‌های مدیریت منابع انسانی، عملکرد سازمانی و ظرفیت جذب) استفاده‌ شده است. روایی پرسشنامه از طریق صوری و محتوایی و پایایی با محاسبه مقدار کرونباخ 87/0 تائید شد. تحلیل‌ها با استفاده از نرم‌افزار لیزرل به‌منظور ارزیابی مدل معادلات ساختاری صورت گرفت. یافته‌های به‌دست‌آمده حاکی از آن است که رابطه مثبت و معناداری بین متغیرهای تحقیق وجود داشته و ظرفیت جذب دانش در رابطه بین خط‌مشی‌های مدیریت منابع انسانی و عملکرد سازمانی، نقش میانجی دارد.    </field></doc></add>