<add><doc><field name="journal_id">10040</field><field name="abstract">هدف این تحقیق بررسی تأثیر مؤلفه‏های سرمایة اجتماعی بر توانمندسازی زنان روستایی دارای مشاغل خانگی شهرستان رزن است که از نظر ماهیت کمی، از نظر میزان و کنترل متغیرها از نوع غیرآزمایشی، از نظر هدف در زمرة پژوهش‏های کاربردی و از نظر گردآوری داده‏ها پیمایشی است. جامعة آماری این پژوهش زنان روستایی دارای مشاغل خانگی شهرستان رزن است که جمعاً 460 نفرند و از این تعداد 266 نفر به‏عنوان نمونه بررسی شدند. ابزار اصلی گردآوری داده‏های مورد نیاز تحقیق پرسش‌نامه بوده است که پایایی آن در همة قسمت‏ها حدود 85 / 0 برآورد شد. به‏منظور تجزیه‏وتحلیل داده‏های گردآوری‌شده از نرم‏افزار Lisrel و SPSS 20  استفاده شد. نتایج حاصل از نتایج تحلیل خوشه‏ای بیانگر این است که 25 / 63 درصد از افراد مطالعه‌شده از نظر توانمندی ضعیف و 21 درصد نسبتاً توانمند بودند؛ درحالی‏که فقط 84 / 14 درصد از افراد کاملاً توانمند ارزیابی شدند. بر‌اساس نتایج تحلیل تشخیصی نیز می‏توان گفت عوامل مهمی که این گروه‏ها را از هم متمایز می‏کنند به ترتیب عبارت‏اند از: تأمین مشارکت اجتماعی، اعتماد اجتماعی و انسجام اجتماعی.</field></doc></add>