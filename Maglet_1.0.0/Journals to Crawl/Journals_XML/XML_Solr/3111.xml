<add><doc><field name="journal_id">10014</field><field name="abstract"> با توجه به نقش و اهمیت فرهنگ سازمانی بعنوان یکی از عوامل زمینه‌ای موثر بر ارتباطات سازمانی و عملکرد کارکنان، هدف تحقیق حاضر، تحلیل خرده فرهنگ‌های سازمان و شکاف میان آنها با استفاده از مدلی بومی مبتنی بر سنت‌های کاری بوده است. برای انجام این کار ابتدا بر اساس مدل طراحی شده توسط محقق، وجود خرده فرهنگ‌های وظیفه‌ای و سلسله مراتبی با انجام آزمون‌های کروسکال والیس و من ویتنی در سازمان مورد مطالعه مورد بررسی و تایید قرار گرفت و سپس، فاصله خرده فرهنگ‌ها محاسبه شد. تحلیل در محیط SPSS بر روی پاسخ‌های ۲۵۵ نفر به پرسشنامه تحقیق در سازمان مرکزی شرکت خطوط لوله و مخابرات انجام شد. مطابق نتایج، بیشترین فاصله میان خرده فرهنگ‌های واحدهای کاری در بعد توسعه و کمترین میزان در بعد بوروکراسی بود. همچنین، بیشترین فاصله میان خرده فرهنگ‌های مدیران و کارکنان در بعد مشارکت و کمترین آن در بعد استرس مشاهده شد. آگاهی از خرده فرهنگ‌ها و فاصله میان آنها، امکان اصلاح سنت‌های فرهنگی جهت سازگاری بهترسازمان با محیط، کاهش سوء ادراک میان خرده فرهنگ‌ها بخصوص بین خرده فرهنگ‌های مدیران و کارکنان و نیز اتخاذ تصمیم‌های اثربخش‌تر مدیران را فراهم می‌آورد. </field></doc></add>