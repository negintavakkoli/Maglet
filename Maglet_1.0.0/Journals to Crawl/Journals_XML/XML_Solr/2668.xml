<add><doc><field name="journal_id">10014</field><field name="abstract">     پژوهش حاضر جهت بررسی رابطه سرمایه اجتماعی با رضایت و استرس شغلی کارکنان شرکت پتروشیمی قائد بصیر صورت گرفته است. به این منظور تعداد 206 نفر از کارکنان شرکت مورد مطالعه به روش نمونه‌گیری طبقه‌ای انتخاب شده و پرسشنامه‌های سرمایه اجتماعی، رضایت شغلی و مقیاس استرس در بین آنان توزیع گردید. جهت تحلیل داده‌ها از آزمون‌های همبستگی پیرسون و رگرسیون گام به گام استفاده شده است. نتایج آزمون همبستگی پیرسون حاکی از آن است که بین ابعاد شناختی، رابطه‌ای و ساختاری سرمایه اجتماعی و همچنین نمره کلی آن با رضایت شغلی رابطه مثبت و معنی‌داری وجود دارد. علاوه بر این یافته‌ها حاکی از آن است که ابعاد رابطه‌ای و ساختاری و همچنین نمره کلی سرمایه اجتماعی کارکنان با استرس شغلی  آنان رابطه منفی و معنی‌داری دارند. نتایج تحلیل رگرسیون بیانگر این است که سهم ابعاد رابطه‌ای و شناختی سرمایه اجتماعی در پیش‌بینی رضایت شغلی به ترتیب برابر با 0.75 و 0.26 بوده و سهم ابعاد رابطه‌ای و ساختاری سرمایه اجتماعی در پیش‌بینی استرس شغلی کارکنان به ترتیب برابر با 0.56- و 0.25- می‌باشد. بنابراین می‌توان با تسهیل تحقق سرمایه اجتماعی در سازمان باعث ارتقای رضایت شغلی و از طرفی کاهش استرس شغلی گردید     
</field></doc></add>