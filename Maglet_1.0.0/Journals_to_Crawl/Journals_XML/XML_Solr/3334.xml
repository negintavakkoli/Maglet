<add><doc><field name="journal_id">10018</field><field name="abstract">از آنجا که کالاهای فناوری برتر دارای خصوصیات خاص و شرایط ناپایداری است؛ لذا رفتار خریداران سازمانی امری حساس و پیچیده است. این مقاله به بررسی و تحلیل حساسیت‌های کلیدی موثر در تصمیم‌گیری خریداران سازمانی در خرید کالای فناوری برتر می‌پردازد. برای این منظور از روش گرانددتئوری جهت ایجاد مدلی کاربردی و انتزاعی، استفاده شده است. پس از انجام مصاحبه با دست اندرکاران و خبرگان این حوزه و تحلیل حساسیت‌ها و دستیابی به مفاهیم نهفته در آنها، مدلی برای فرآیند تصمیم‌گیری خریداران سازمانی ارائه شد که می‌تواند مراحل گوناگون تصمیم‌گیری را به خوبی نشان دهد و حساسیت‌های هر مرحله را ترسیم نماید. در انتها نیز مدل حاصل، با مدل مانابری و تینا، مقایسه و بررسی گردید.</field></doc></add>