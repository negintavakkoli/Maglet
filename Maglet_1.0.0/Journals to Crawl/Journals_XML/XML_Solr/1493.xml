<add><doc><field name="journal_id">10040</field><field name="abstract">تصمیم‌گیری در دنیای پیچیده امروز به چالشی برای مدیران و سازمان‌ها تبدیل شده است. تعدد شاخص‌های تصمیم‌گیری، تنوع معیارهای کمی و کیفی و لزوم در نظر گرفتن هم زمان آنها، اهمیت اثرات و پیامدهای تصمیم و عواملی نظیر آن بر پیچیدگی تصمیم‌ها می‌افزاید. از این رو، بالاخص در دو دهه اخیر، روش‌های ریاضی و دانش کامپیوتر در حل مسائل تصمیم‌گیری به یاری آنان شتافته و تکنیک‌ها و فنون «تصمیم‌گیری چند معیاره» و «سیستم‌های پشتیبان تصمیم‌گیری» (که از جمله تخصص‌های مهندسین صنایع، کامپیوتر و مدیران صنعتی به شمار می‌رود) را ایجاد نموده‌اند. در این مقاله با انجام یک پژوهش بین رشته‌ای و با ترکیب دو روش تصمیم‌گیری چند معیاره (UTA و پرموتاسیون) نرم افزاری را توسعه داده‌ایم که می‌تواند به کاربر در اتخاذ تصمیم مناسب در خصوص انتخاب همسر (با در نظر گرفتن شاخص‌های وی) کمک نماید و بهترین فرد را از میان افرادی که در نظر دارد برگزیند. کاربرد این نرم افزار به حضور کارشناس یا مهارت خاصی نیاز ندارد.</field></doc></add>