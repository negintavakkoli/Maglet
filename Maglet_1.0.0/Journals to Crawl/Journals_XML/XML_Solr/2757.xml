<add><doc><field name="journal_id">10014</field><field name="abstract">   عملیات حفاری چاه     ‌     های نفت و گاز به دلیل ماهیت و نوع فعالیت     ‌     های آن با مخاطرات مختلفی سر و کار دارد. لذا رعایت ایمنی به منظور حفاظت از نیروی انسانی و صیانت از تجهیزات، برای همۀ کارکنان امری ضروری است. هدف مطالعۀ حاضر شناسایی خطرات تهدید کنندۀ مشاغل واحد عملیات حفاری با استفاده از مطالعۀ آنالیز مخاطرات شغلی و ارائه اقدامات کنترلی به منظور کاهش سطح ریسک این مخاطرات می‌باشد. جامعۀ آماری مورد نظر در این پروژه، کارکنان عملیات حفاری دستگاه‌های حفاری خشکی شرکت حفاری شمال هستند. به منظور جمع‌آوری اطلاعات مورد نیاز تیمی متشکل از متخصصین ایمنی صنعتی، بهداشت حرفه‌ای و عملیات حفاری شکل گرفت. سپس وظایف و زیروظایف موجود در واحد عملیات حفاری مشخص گردید و با تکمیل کاربرگ‌های تکنیک آنالیز مخاطرات شغلی، خطرات هر یک از این فعالیت‌ها شناسایی شد. نهایتاً به منظور رتبه‌بندی خطرات شناسایی شده از       روش       ویلیام       فاین استفاده گردید. نتایج به دست آمده نشان دادند که 71/7 درصد خطرات شناسایی شده از نوع مخاطرات ایمنی و پس از آن مخاطرات بهداشتی، ارگونومیکی و خطرات مربوط به مواد و تجهیزات به ترتیب 13/4،9/3     و 5/6 درصد از خطرات شناسایی شده را شامل می‌شدند. همچنین84/4     و 36/5 درصد از خطرات شناسایی شده به ترتیب دارای سطوح ریسک پایین و متوسط و 15/1 درصد از خطرات دارای سطح ریسک بالا بودند که نیاز به اجرای فوری اقدامات کنترلی به منظور کاهش سطح ریسک این خطرات می‌باشند   </field></doc></add>