<add><doc><field name="journal_id">10018</field><field name="abstract">در سالیان گذشته مطالعات بسیاری بر روی شبکه‌های همکاری انجام‌شده، بااین‌وجود روند تکامل و آفرینش شبکه، در تعداد کمی از تحقیقات موردتوجه قرارگرفته است. در این میان شناسایی و تحلیل جامع چالش‌های موجود در روند تشکیل شبکه، باهدف حل آن‌ها و پایدارسازی شبکه از اهمیت بسیاری برخوردار است. در این پژوهش یک شبکه همکاری فعال در زمینه تجهیزات پزشکی که در سال ۱۳۸۸ هسته اولیه آن به‌صورت مهندسی‌شده ایجاد گردید و متشکل از اعضای متنوع می‌باشد، موردمطالعه قرار گرفت. حضور اعضای متنوع در شبکه، زمینه‌ساز بروز چالش‌های مختلف است و امکان ارائه تحلیل مقایسه‌ای بین آن‌ها را به وجود می‌آورد. جهت تجزیه‌وتحلیل‌ فرآیندمحور و غنی اطلاعات جمع‌آوری‌شده از مصاحبه‌های عمیق و اسناد پشتیبان، از رویکرد کیفی و مطالعه موردی استفاده شد. درنهایت ضمن تحلیل ساختار و چارچوب شبکه، ۴ مدل همکاری و ۲۸ چالش مختلف در شبکه شناسایی گردید و چالش­های شناسایی‌شده (بر اساس وجود و یا عدم وجود آن‌ها در هر یک از ۴ مدل همکاری شناسایی‌شده) به ۷ دسته، تقسیم‌بندی گردیدند و مورد تحلیل قرار گرفتند.</field></doc></add>