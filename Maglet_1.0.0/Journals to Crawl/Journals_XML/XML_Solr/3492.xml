<add><doc><field name="journal_id">10013</field><field name="abstract">رویکرد این پژوهش آمیخته (کیفی – کمی) است، در بخش کیفی از روش پدیدار شناسی و در بخش کمی از روش توصیفی-پیمایشی بهره گرفته شد. نمونه آماری در بخش کیفی متخصصان و صاحب نظران حوزه علوم تربیتی، روانشناسی، جامعه شناسی و علوم اجتماعی بود. جامعه­ی آماری پژوهش در بخش کمی شامل کلیه دانش‌آموزان دوره‌های تحصیلی (ابتدایی، متوسطه اول و دوم)، والدین و کارکنان مدارس شهر ساری و نکا بوده است. روش نمونه‌گیری در بخش کیفی هدفمند و در بخش کمی خوشه‌ای به صورت چند مرحله‌ای است که تعداد ۳۸۶ نفر به عنوان نمونه آماری جهت بررسی انتخاب شدند. برای تعیین حجم نمونه مورد نظر از فرمول کوکران استفاده شد. ابزار گردآوری داده‌های پژوهش در بخش کیفی مصاحبه نیمه ساختار یافته و در بخش کمی پرسشنامه محقق ساخته بود که روایی صوری و محتوایی پرسشنامه مورد تأیید متخصصان و اساتید قرار گرفت و پایایی پرسشنامه از طریق ضریب آلفای کرونباخ در یک مطالعه مقدماتی بر روی ۴۰ نفر۹۴/۰ محاسبه شد. تجزیه و تحلیل داده‌ها از طریق تحلیل عاملی اکتشافی انجام شد. نتایج نشان داد که چهار عامل فرایندها (۱۶ شاخص)، زیرساخت‌ها (۱۲ شاخص)، عوامل داخلی (۹ شاخص) و عوامل خارجی (۹ شاخص) در توانمندسازی مدارس در حوزه نظام مراقبت اجتماعی دانش‌آموزان تأثیرگذار هستند.</field></doc></add>