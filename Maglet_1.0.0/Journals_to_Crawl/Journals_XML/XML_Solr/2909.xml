<add><doc><field name="journal_id">10014</field><field name="abstract"> 
 پژوهش حاضر با هدف شناسایی و اولویت بندی عوامل سازمانی مؤثر بر ماندگاری منابع انسانی در منطقه ویژه اقتصادی انرژی پارس انجام شده است. جامعه آماری در زمان اجرای تحقیق ۱۰۰۰ نفر بود که با استفاده از روش نمونه گیری از جامعه محدود (روش کوکران) نمونه آماری ۲۸۳ نفر برآورد شد. برای جمع آوری داده‌ها از پرسشنامه ۵۹ سئوالی محقق ساخته برای شناسایی عوامل مؤثر بر ماندگاری نیروی انسانی استفاده شد. برای تحلیل داده‌ها از نرم افزار SPSS و آزمون‌های کولموگروف- اسمیرنوف، آزمون T و ANOVA استفاده و از آزمون فریدمن نیز برای اولویت بندی عوامل بهره برداری شد. نتایج بدست آمده از این تحقیق نشان داد که شاخص‌های عوامل سازمانی مؤثر بر ماندگاری منابع انسانی در سازمان مورد مطالعه به ترتیب اولویت عبارتند از: پرداخت، حمایت اجتماعی، استرس شغلی، استقلال، شرایط فیزیکی محیط کار، نحوه مدیریت و سرپرستی، موقعیت‌های ارتقاء و عدالت سازمانی </field></doc></add>