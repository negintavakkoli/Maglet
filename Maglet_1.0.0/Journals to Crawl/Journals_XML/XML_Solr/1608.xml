<add><doc><field name="journal_id">10040</field><field name="abstract">این پژوهش با هدف کلی بررسی سازه‏های تأثیرگذار بر بهبود مشارکت زنان روستایی در ارتقاء امنیت غذایی خانوار انجام شد. جامعة آماری پژوهش شامل کلیة زنان روستایی در شهرستان طارم علیا بود (10796N=). با استفاده از جدول نمونه‏گیری کرجسی و مورگان 398 نفر با روش نمونه‏گیری طبقه‏ای با انتساب متناسب انتخاب شدند. ابزار اصلی پژوهش پرسش‌نامه‏ای بود که روایی آن از سوی جمعی از متخصصان امنیت غذایی و اعضای هیئت‌علمی گروه مدیریت و توسعة کشاورزی دانشگاه تهران و پایایی آن از سوی ضریب آلفای کرونباخ و پایایی ترکیبی تأیید شد. تجزیه و تحلیل داده‏ها در دو بخش آمار توصیفی و استنباطی با استفاده از نرم‌افزارهای SPSS win18  و Lisrel 8.54  انجام شد. نتایج پژوهش نشان‌دهندة وضعیت نامناسب امنیت غذایی و مشارکت پایین زنان روستایی در ارتقاء امنیت غذایی بود. نتایج تحلیل همبستگی نشان داد که سازه‏های اقتصادی، اجتماعی و روان‌شناختی رابطة مثبت و معنا‏داری با بهبود مشارکت زنان در ارتقاء امنیت غذایی دارد. علاوه بر این، نتایج مدل‌سازی معادلات ساختاری پژوهش نشان داد که سازه‏های اقتصادی، اجتماعی و روان‌شناختی، با ضریب تبیین 81‌درصد (99/0, γ=92/7t=) اثر مثبت و معنا‏داری بر بهبود مشارکت زنان روستایی در ارتقاء امنیت غذایی خانوار دارد.</field></doc></add>