<add><doc><field name="journal_id">10008</field><field name="abstract">در این مقاله برای حل مسئله جایابی یا انتخاب محل بهینه برای تسهیلات و ایستگاه‎های تولیدی شرکت‎های تابعه مجموعه صنعتی گروه بهمن از تلفیق دو مدل Fuzzy TOPSIS و برنامه‎ریزی خطی عد صحیح صفر‎ و یک استفاده شده است. عوامل، معیارها و محدودیت‎های شناسایی شده در این مدل به دو دسته عوامل ذهنی و محدودیت‎های عینی تفکیک شده است. گزینه‎های مسئله از میان نقاط موجود و قابل استفاده در فضاهای گروه بهمن انتخاب و لیست شده‎اند. عوامل دسته اول (معیارهای ذهنی) از طریق پژوهش میدانی و نظرسنجی از کارشناسان و مسئولان ذی‎ربط به‎وسیله‎ی نظر سنجی استخراج شده و در قالب اعداد فازی مثلثی در مدلTOPSIS استفاده شده‎اند. 10 گزینه مکان انتخاب شده در مطالعه‎ی میدانی از این طریق رتبه‎بندی شده‌اند. سپس مقادیر ضرایب نزدیکی و ضرایب تغییر هر گزینه به راه‌حل ایده‌آل در دو تابع هدف با حالت بیشینه‌سازی و کمینه‌سازی یک مدل برنامه‌ریزی صفر و یک استفاده شده‌اند و محدودیت‌های دسته دوم (عینی) در قالب محدودیت‌های مدل گفته شده گنجانده شده‌اند. در نهایت پاسخ مدل صفر و یک مشخص کننده‎ی نقطه بهینه‎ی نهایی برای استقرار تسهیلات خواهند بود.</field></doc></add>