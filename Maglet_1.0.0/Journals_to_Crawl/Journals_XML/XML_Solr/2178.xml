<add><doc><field name="journal_id">10008</field><field name="abstract">در یک سیستم لجستیک، تصمیماتی نظیر مکان‌یابی انبارها، مسیریابی وسایل نقلیه و تخصیص مسیرها به این وسایل نقلیه باید به‎طور همزمان اخذ شوند. در واقع این‎گونه مسایل، به دنبال یافتن مکان و تعداد مناسب تسهیلات و نیز مسیرهای توزیع توسط وسایل نقلیه هستند. این مسئله به‎دلیل پیچیدگی و حجم بالای محاسبات جزء مسایل بهینه‌یابی ترکیبی و NP-hard قرار می‌گیرد. به‎دست آوردن حل بهینه برای مسئله مورد نظر در ابعاد بالا در زمان محاسباتی معقول به‎وسیله‎ی رویکردهای سنتی و ابزارهای بهینه‌یابی متداول، بسیار مشکل است. بنابراین یک الگوریتم فراابتکاری مبتنی بر الگوریتم مورچگان برای حل این مسئله استفاده شده‌است. با توجه به آزمایش‎های انجام شده، این الگوریتم پیشنهادی می‌تواند جواب نزدیک به بهینه در زمان قابل‎قبولی ارایه دهد. همچنین در این مقاله فرض تخصیص چندین مسیر به یک وسیله نقلیه در کل زمان در دسترس در نظر گرفته شده‌است. در انتها، نتایج به‎دست آمده از این الگوریتم برای مسایل با حجم کم با خروجی نرم‎افزار لینگو مقایسه و بررسی شده‌است.</field></doc></add>