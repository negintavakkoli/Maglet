<add><doc><field name="journal_id">10018</field><field name="abstract">نوآوری یکی از موضوعات کلیدی در گذار به سوی موج جدید صنایع دفاعی است. اما به ثمر رسیدن و موفقیت نوآور ی های صنعت دفاعی (به خصوص نوآوری‌های فناورانه)، تحت تاثیر عوامل متعددی است. در این زمینه، محققان اغلب به سه دسته عوامل محیطی، سازمانی و فردی اشاره دارند، که خود این عوامل نیز، متشکل از مولفه‌های متعددی دیگری هستند. به نظر برخی محققان، عوامل سازمانی نسبت به دسته عوامل دیگر، نقش مهم‌تری در موفقیت نوآوری‌ها دارند. در صنایع دفاعی (که معمولا درگیر توسعه فناوری و محصولات پرریسک و زمان بری نسبت به صنایع تجاری هستند) شاید نقش و اهمیت عوامل سازمانی بیشتر هم باشد. براین اساس، در تحقیق حاضر، ابتدا ابعاد موفقیت نوآوری در صنعت دفاعی تبیین می‌شود و در ادامه، عوامل سازمانی موثر ۴۰ (عامل) مورد شناسایی قرار می‌گیرد و با نظر خبرگان اصلاح می‌گردد. سپس، با کمک نظرات ۱۰۰ نفر از مدیران و کارشناسان صنایع مختلف دفاعی، تاثیر عوامل سازمانی به تفکیک بر موفقیت نوآوری‌های جهشی و تدریجی، بررسی و مقایسه شده و رتبه بندی می‌شوند.</field></doc></add>