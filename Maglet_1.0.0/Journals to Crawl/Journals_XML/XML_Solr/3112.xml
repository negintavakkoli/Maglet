<add><doc><field name="journal_id">10014</field><field name="abstract"> هدف از تحقیق حاضر بررسی عوامل تأثیرگذار و تأثیرپذیر بر بدبینی سازمانی در کارکنان ستاد شرکت ملی پخش فرآورده‌های نفتی ایران بوده است. جامعه آماری در این تحقیق شامل کلیه کارکنان ستاد شرکت ملی پخش فرآورده‌های نفتی ایران است که تعداد آنها ۱۲۴۶ نفر، می‌باشد. حجم نمونه با استفاده از جدول کرجسی و مورگان ۲۹۷ نفر تعیین شد. گردآوری اطلاعات به دو روش کتابخانه‌ای و میدانی انجام گرفت. ابزار گردآوری اطلاعات پرسشنامه بوده است. روایی پرسشنامه‌ها با استفاده از روایی صوری و روایی سازه، و پایایی پرسشنامه‌ها با استفاده از ضریب آلفای کرونباخ مورد تایید قرار گرفت. جهت آزمون فرضیه‌های تحقیق از مدل معادلات ساختاری استفاده شده است. نتایج بدست آمده از آزمون فرضیات این پژوهش نشان داد که عوامل روانشناختی) سیاست سازمانی درک شده و انحراف از قرارداد روانشناختی (بر بدبینی سازمانی کارکنان تأثیر می‌گذارند. همچنین، بدبینی سازمانی بر پیامدهای نگرشی و پیامدهای رفتاری) رضایت شغلی کارکنان، تعهد سازمانی و رفتار کاری مخرب کارکنان (تأثیرگذار است. 
</field></doc></add>