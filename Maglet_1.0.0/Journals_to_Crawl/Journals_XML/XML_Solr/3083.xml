<add><doc><field name="journal_id">10014</field><field name="abstract">تعهد سازمانی یکی از محبوب‏ترین نگرش‌های کاری بوده که به وسیله محققان مورد مطالعه قرار گرفته است. این مقاله، نقش میانجی تامین قرارداد روانشناختی در رابطه بین تناسب فرد- شغل، تناسب فرد سازمان و تعهد سازمانی بررسی می‏‏کند. جامعه آماری این پژوهش شامل کارکنان ستادی شرکت ملی گاز ایران می‏باشد. داده‌های پژوهش با استفاده از پرسشنامه جمع‏آوری گردید. یافته‏های پژوهش نشان داد، تامین قرارداد روانشناختی تاثیر معنادار و مثبتی بر تعهد سازمانی دارد. همچنین یافته‏های پژوهش نشان‏دهنده تاثیر مثبت، نسبتا ضعیف و معنادار تناسب فرد-سازمان بر تعهد سازمانی و تامین قرارداد روانشناختی است. با این وجود تامین قرارداد روانشناختی بر رابطه بین تناسب فرد-سازمان و تعهد سازمانی اثر معناداری نداشته است. این مقاله یافته‏های جدیدی را بر ادبیات قرارداد روانشناختی می‌افزاید و بر اهمیت نقش تعاملی تناسب فرد-شغل، تناسب فرد- سازمان در اثرگذاری بر تعهد سازمانی تاکید می‌کند.</field></doc></add>