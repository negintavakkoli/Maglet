<?xml version="1.0" encoding="UTF-8"?>
<!DOCTYPE ArticleSet PUBLIC "-//NLM//DTD PubMed 2.7//EN" "https://dtd.nlm.nih.gov/ncbi/pubmed/in/PubMed.dtd">
<ArticleSet>
<Article>
<Journal>
				<PublisherName>پژوهشگاه فرهنگ و معارف اسلامی وابسته به نهاد نمایندگی مقام معظم رهبری در دانشگاه‌ها</PublisherName>
				<JournalTitle>مدیریت در دانشگاه اسلامی</JournalTitle>
				<Issn>2345-5713</Issn>
				<Volume>7</Volume>
				<Issue>16</Issue>
				<PubDate PubStatus="epublish">
					<Year>2019</Year>
					<Month>02</Month>
					<Day>20</Day>
				</PubDate>
			</Journal>
<ArticleTitle>سخن فصل</ArticleTitle>
<VernacularTitle>سخن فصل</VernacularTitle>
			<FirstPage>213</FirstPage>
			<LastPage>214</LastPage>
			<ELocationID EIdType="pii">595</ELocationID>
			
			
			<Language>FA</Language>
<AuthorList>
</AuthorList>
				<PublicationType>Journal Article</PublicationType>
			<History>
				<PubDate PubStatus="received">
					<Year>2019</Year>
					<Month>03</Month>
					<Day>09</Day>
				</PubDate>
			</History>
		<Abstract>مفهوم حکمرانی خوب در سه دهۀ اخیر به طور جدّی مدّ نظر محققان بوده است؛ به طوری که زمینه‌ساز بروز پارادایم جدیدی در مدیریت دولتی شده است. حکمرانی خوب تسهیل‌کنندۀ مدیریت منابع یک کشور در راه رسیدن به اهداف تعیین‌شده است. پیش‌تر، مفهوم حکمرانی خوب به اِعمال قدرت سیاسی برای مدیریت امور ملت اطلاق می‌شد؛ اما تقریباً پس از سه دهه و بر اساس جدیدترین تعاریف ارائه‌شده، این مفهوم در اتخاذ سیاستهای پیش‌بینی‌شده، آشکار و صریح دولت(با تأکید بر شفافیت فعالیتهای دولت)، بروکراسی شفاف، پاسخگویی دستگاههای اجرایی در قبال فعالیتهای خود، مشارکت فعال مردم در امور اجتماعی و سیاسی و نیز برابری همۀ این افراد در برابر قانون تبلور می‌یابد. در واقع؛ اگر هدف رهبری سازمان یا یک جامعه بالا بردن کیفیت زندگی افراد آن باشد، سنجش عملکرد حکمرانی خوب یکی از ابزارهای مهم در این راستاست.
طیف وسیعی از بازیگران در تحقق حکمرانی خوب نقش‌آفرینی می‌کنند؛ از افراد عادی و شهروندان گرفته تا سازمانها و مقامات دولتی. دانشگاهها نیز به مثابۀ موتور محرّک علمی کشور، نقش بسزایی در این اتفاق دارند. بنابر این، یکی از نقشهای اصلی آموزش عالی و دانشگاهها، تسهیل و ارائۀ زمینه‌های لازم برای اجرای حکمرانی خوب است. در این راستا، از دانشگاهها انتظار می‌رود نوعی تفکر اصلاحی در خود ایجاد کنند که مجموعه‌ای از اقدامات مختلف را در بر گیرد. این اقدامات، شامل افزایش پاسخگویی دانشگاهها در قبال نیازهای اصلی جامعه، مواجهه با چالشهای جدید اجتماعی و اقتصادی و داشتن راهکار برای مدیریت اثربخش و حل آنها، تقویت فرهنگ سالم و نیز افزایش بهره‌وری و مدیریت خردمندانه منابع مادی و انسانی است. بدین منظور، بایستی تحولی بنیادی در شاخصهای ارزیابی عملکرد دانشگاهها در راستای موضوعات مطرح‌شده ایجاد شود. لذا از جامعۀ علمی انتظار می‌رود در کنار سایر موضوعات مهم، به این مفهوم نیز بپردازند و ضمن بومی‌سازی آن، توجه سایر بخشهای جامعه را به آن معطوف دارند.
نشریۀ «مدیریت در دانشگاه اسلامی» آمادگی خود را برای چاپ پژوهشها و مقالات دانشگاهی و حوزوی در زمینه‌های مرتبط با حکمرانی خوب اعلام می‌دارد. به امید آنکه این توجه، زمینه‌ساز تحرکات علمی بیشتر شود.
 
حسن زارعی متین
سردبیر</Abstract>
			<OtherAbstract Language="FA"></OtherAbstract>
<ArchiveCopySource DocType="pdf">http://miu.nahad.ir/article_595_5a930b654492b40f7a8f5bc996012ba8.pdf</ArchiveCopySource>
</Article>
</ArticleSet>