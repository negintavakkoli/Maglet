<add><doc><field name="journal_id">10006</field><field name="abstract">این پژوهش با هدف بررسی مقایسه‌ای وضعیت رفتار سازمانی مثبت در سازمان‌های فرهنگی و صنعتی استان قم و با تأکید بر سرمایة اجتماعی انجام گرفت. تحقیق حاضر از نظر هدف کاربردی و از نظر ماهیت و روش، توصیفی و از نوع پیمایشی است. جامعة آماری مدیران و کارمندان سازمان‌های صنعتی و فرهنگی استان قم بود. بر اساس جدول مورگان نمونه‌ای 384 نفری با روش نمونه‌گیری تصادفی ساده انتخاب شد. متغیرهایی که برای بررسی مقایسه‌ای وضعیت رفتار سازمانی مثبت در سازمان‌ها شناسایی شد، شامل شایستگی (مربوط به متغیر سرمایة انسانی(، ایمان و وجدان کاری و سختکوشی (مربوط به متغیر سرمایة اجتماعی)، و امید، تاب‌آوری، خودکارآمدی و خوش‌بینی )مربوط به متغیر سرمایة روان‌شناختی) است. به منظور بررسی وضعیت رفتار سازمانی مثبت و ابعاد آن در سازمان‌های فرهنگی و صنعتی آزمون تی اجرا شد. نتایج تجزیه‌وتحلیل داده‌ها نشان داد بین رفتار سازمانی مثبت در سازمان‌های صنعتی و سازمان‌های فرهنگی تفاوت معناداری وجود ندارد و سازمان‌های صنعتی و فرهنگی در بعد خوش‌‎بینی در وضعیتی نامطلوب قرار دارند، اما در سایر ابعاد رفتار سازمانی مثبت، سازمان‌های فرهنگی و صنعتی در وضعیتی مطلوب قرار دارند.</field></doc></add>