<add><doc><field name="journal_id">10018</field><field name="abstract"> امروزه یکی از عوامل کلیدی بقاء سازمان  ‌  های دانش  ‌  بنیان ارتقاء پیوستة عملکرد نوآورانه سازمان می  ‌  باشد. در این سازمان  ‌  ها نوآوری در عملکرد، سبب حفظ مزیت رقابتی و رشد و توسعة سازمانی می  ‌  گردد. از سوی دیگر، خلق عملکرد نوآورانه مستلزم برقراری ارتباطات اثر بخش و پایدار با کلیة ذی  ‌  نفعان و محیط عمومی سازمان است. سرمایة اجتماعی، شکلی از سرمایه است که سبب تسهیل دسترسی به اطلاعات و منابع حیاتی به منظور ارتقاء عملکرد و استفادة مناسب از فرصت  ‌  های محیطی می  ‌  گردد. پژوهش حاضر به  ‌  دنبال طراحی چارچوبی نظام  ‌  مند در خصوص مفاهیم سرمایة اجتماعی، نقش میانجی  ‌  گری انتقال دانش و عملکرد نوآورانه در ارتباط با هم و در شرکت  ‌  های دانش  ‌  بنیان ایرانی می  ‌  باشد و از این طریق سعی دارد اقدام به گسترش مرزهای دانش موجود در این حوزه نماید. این تحقیق از نوع کاربردی با ماهیت پیمایشی است. داده  ‌  های مورد نیاز برای این تحقیق توسط نمونه  ‌  گیری تصادفی از شرکت  ‌  های دانش  ‌  بنیان فعّال در زمینة فناوری اطلاعات در کشور ایران و به  ‌  وسیلة ابزار پرسشنامه جمع  ‌  آوری شده است. همچنین از روش معادلات ساختاری با استفاده از نرم افزار اسمارت پی.ال.اس 1  برای تجزیه و تحلیل داده  ‌  ها استفاده گردیده است. نتایج به  ‌  دست آمده حاکی از آن است که سرمایة اجتماعی و انتقال دانش بر عملکرد نوآورانة شرکت  ‌  های دانش  ‌  بنیان ایرانی موثرند. همچنین نقش میانجی  ‌  گری انتقال دانش در اثرگذاری سرمایة اجتماعی بر عملکرد نوآورانة شرکت  ‌  های دانش  ‌  بنیان ایرانی نیز مورد تأیید قرار گرفت.   </field></doc></add>