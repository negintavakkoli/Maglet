<add><doc><field name="journal_id">10008</field><field name="abstract">از مهم‌ترین مسائلی که باید همواره در مدیریت بحران به آن توجه شود، اسکان موقت جمعیت آسیب‌دیده، تأمین کالاهای امدادی، طراحی و ایجاد بستر مخابراتی مناسب برای برقراری ارتباطات در زمان بحران است. به این منظور، در این مقاله با ارائة مدلی به مکان‌یابی پناهگاه‌ها برای اسکان موقت جمعیت آسیب‌دیده، انبارهای کالاهای امدادی و نیز دکل‌های مخابراتی پرداخته می‌شود، به‌طوری‌که انبارهای کالاهای امدادی و دکل‌های مخابراتی در یک تسهیل، با عنوان مرکز امدادی- مخابراتی، برای کاهش هزینه‌ها و ارائة خدمات بهتر در‌نظر گرفته ‌شد. همچنین، برای افزایش قابلیت اطمینان در مدیریت ‌بحران از انبارهای پشتیبان استفاده شد و مدل به‌صورت دوهدفه و غیر خطی ارائه ‌شد که ابتدا نرمال‌سازی و سپس خطی شد. همچنین، با توجه به محیط و شرایط ناپایدار در بحران‌های طبیعی، مدل مذکور با نبودن قطعیت و به‌صورت فازی درنظر گرفته ‌شد. درنهایت، مدل توسعه‌داده‌شده برای مطالعة موردی بحران سیل در منطقة سه تهران پیاده‌سازی شد که نتایج نشان می‌دهد درصورت مکان‌یابی بهینة تسهیلات مذکور می‌توان به تصمیم‌گیرندگان امر مدیریت ‌بحران در این منطقه، برای افزایش خدمت‌رسانی در هنگام بحران کمک شایانی کرد.</field></doc></add>