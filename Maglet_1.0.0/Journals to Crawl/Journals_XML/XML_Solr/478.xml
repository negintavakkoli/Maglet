<add><doc><field name="journal_id">10001</field><field name="abstract">وجود حباب باعث انحراف پس‌اندازها در تخصیص بهینۀ خود در بازارهای دارایی می‌شود. به همین دلیل در سطح کلان، انحراف پس­اندازها، کارایی سرمایه‌گذاری و کل اقتصاد را دچار اخلال می­کند. بسیاری از پژوهشگران در حوزۀ مالی- رفتاری، بررسی­های زیادی در وجود این پدیده انجام داده­اند. پژوهش­های اخیر نشان داده است الگوهای سنتی ریشۀ ­واحد در شناسایی رفتارهای انفجاری به‌خصوص در بازه‌های طولانی دچار ضعف است. از الگوهای تعمیم‌یافتۀ دیکی­فولر راست­دم (RADF) و الگو­های قوی­تر تعمیم­یافتۀ دیکی­فولر (SUP ADF و GSADF) استفاده شده است. این الگو­ها علاوه بر شناسایی قوی­تر وجود رفتار­های انفجاری در بازه­های طولانی، دوره­های حبابی در این بازه را نیز می‌تواند مشخص کند.، بازه مدنظر برای آزمون از فروردین ۱۳۷۰ تا فروردین ۱۳۹۳ برای بازار سهام و مسکن است. نتیجۀ این پژوهش براساس آزمون­های پیشرفته نشان می‌دهد بازار سهام و بازار مسکن در بازه مدنظر، رفتارهای حباب انفجاری داشته است؛ به‌گونه‌ای که برای بازار سهام، ۲۴ و برای بازار مسکن، ۱۲ دوره است.</field></doc></add>