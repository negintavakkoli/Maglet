<add><doc><field name="journal_id">10010</field><field name="abstract">به‌دلیل آنکه جنگ هستی یک ملت را تهدید می‌کند، در جوامع مختلف همواره باعث بازتولید افق­های دانشی جدید در آن جامعه شده است، از جمله می­توان به دانش مدیریت اشاره کرد. از دیگر سو، فرهنگ سازمانی حاکم بر سازمان را می‌توان از عوامل اصلی موفقیت یا شکست آن برشمرد. در این نوشتار با مطالعه و بررسی فرهنگ تشکیلاتی حاکم بر رزمندگان کشور در دوران دفاع مقدس و تجزیه‌وتحلیل آن، به الگویی از فرهنگ سازمانی مطلوب برای سازمان­های ایرانی با الگوگیری از مدل سه‌سطحی ادگار شاین دست می­یابیم. روش تحقیق در این پژوهش، تحلیل مقوله­های حاصل از مطالعة کتابخانه­ای و اسناد و نیز مصاحبه­های عمیق انجام‌گرفته بوده است. نتایج نشان داد الگوی فرهنگ سازمانی جهادی در مبنایی­ترین سطح خود، یعنی سطح باورها، مفروضات و ارزش­های غایی، می­تواند در همة دوره­ها منشأ تحول و پیشرفت سازمان‌های کشور باشد، هر چند در سطح نمودها، مصنوعات و ارزش­های ابزاری به اقتضای هدف و نوع سازمان متفاوت است. 
 
 </field></doc></add>