<add><doc><field name="journal_id">10014</field><field name="abstract">تحقیق حاضر به ارزیابی تفکر استراتژیک اثر بخش در مدیران شرکت ملی پالایش و پخش فرآورد‌های نفتی ایران پرداخته است. هدف اصلی این پژوهش بررسی میزان تفکر استراتژیک اثر بخش در سطوح مدیریتی شرکت مدیران شرکت ملی پالایش و پخش فرآورد‌های نفتی ایران می‌باشد. تحقیق حاضر از نظر هدف، کاربردی و از نظر روش، توصیفی تحلیلی می‌باشد. ابزار جمع آوری اطلاعات، پرسشنامه و مطالعه اسناد و مدارک بوده است. فرضیه اصلی تحقیق بر مبنای مدل جین لیدکا مطرح گردید. برای ارزیابی متغیرها، پرسشنامه محقق ساخته به کار گرفته شده است. برای احراز اطمینان از میزان پایایی پرسشنامه از ضریب آلفای کرونباخ استفاده شده است. ضریب آلفای پرسشنامه مدیران برابر با 0.798 محاسبه گردید و ضریب آلفای پرسشنامه نظرات خبرگان برابر با 0.811 محاسبه گردید که این رقم میزان اعتبار (پایایی) بالای پرسشنامه را نشان می‌دهد. باتوجه به محدود بودن جامعه آماری، پرسشنامه طراحی شده دربین جامعه آماری توزیع گردید. برای آزمون فرضیات تحقیق از آمار آزمون (t) استفاده شده است. نتایج تحقیق فرضیه‌های تحقیق را مورد تایید قرار می‌دهد. نتایج تحقیق نشان می‌دهد که عوامل نگرش سیستمی، عزم استراتژیک، فرصت طلبی هوشمندانه، تفکر در زمان، عامل پیشروی با فرضیه به عنوان عوامل اصلی تفکر استراتژیک مورد تایید می‌باشند.
 </field></doc></add>