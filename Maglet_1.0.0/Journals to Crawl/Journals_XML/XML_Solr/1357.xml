<add><doc><field name="journal_id">10005</field><field name="abstract">پژوهش حاضر به دنبال افزایش سطح رضایت شغلی کارکنان با استفاده از هوش هیجانی و چابکی سازمانی است این پژوهش از نوع توصیفی-پیمایشی است که به روش میدانی اجرا گردیده است. جامعۀ آماری پژوهش، کلیۀ کارکنان اداری شرکت مخابرات استان قزوین است که 500 نفر می‌باشند و 123 کارمند به عنوان نمونۀ پژوهش انتخاب شده‌اند. ابزار مورد استفاده برای جمع آوری داده‌ها، پرسشنامه می‌باشد. برای مطالعه پایایی ابزار پژوهش از روش آلفای کرونباخ و برای روایی نیز از روایی محتوا و سازه استفاده شده است. به منظور آزمون فرضیات پژوهش از تکنیک تحلیل عاملی و معادلات ساختاری استفاده گردید. نتایج پژوهش حاکی از تایید کلیه فرضیه های پژوهش اعم از تاثیر مثبت و معنادار هوش هیجانی بر چابکی سازمان با ضریب 55/0،  هوش هیجانی بر رضایت شغلی با ضریب 46/0 و چابکی سازمان بر رضایت شغلی با ضریب 43/0 می باشد.</field></doc></add>