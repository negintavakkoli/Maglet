<add><doc><field name="journal_id">10025</field><field name="abstract">مطالعات گستردۀ انجام‌شده در سه دهة اخیر نشان می‌دهد که ساختار واژی  نحوی ساخت‌های سببی در زبان‌های مختلف منعکس‌کنندة ادراک انسان از چگونگی رابطة سبب و نتیجه در رویدادهای جهان خارج است. در این پژوهش، پس از پرداختن به مفاهیم اصلی، ارکان و انواع ساخت‌های سببی (واژگانی، صرفی و مرکب)، در چهارچوب یافته‌های کامری (۱۹۸۹)، دیکسون (۲۰۰۰)، و هایمن (۱۹۸۳)، (اصل تصویرگونگی فاصله)، با استناد به شواهد و داده‌هایی از انواع ساخت‌های سببی فارسی، نشان داده شده است که: در انواع ساخت‌های سببی فارسی، فاصلة صوری  موجود بین عناصر در ساختار صوری  منعکس‌کنندة فاصلة مفهومی  موجود بین عناصر مفهومی مربوطه  است. نتایج این پژوهش اولا مبین انگیختگی (تصویرگونگی) این گونه ساخت‌ها در زبان فارسی است؛ و ثانیا مؤید جهانی‌بودن مبانی نظری زبان‌شناسی شناختی  نقش‌گرا می‌باشد.</field></doc></add>