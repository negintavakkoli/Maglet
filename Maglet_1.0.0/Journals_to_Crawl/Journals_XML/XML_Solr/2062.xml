<add><doc><field name="journal_id">10010</field><field name="abstract">نیروی انسانی مهم‏ترین منبع سازمان است. در صورتی که منابع انسانی انعطاف‏پذیر باشد، نقش پررنگ و مؤثری در عملکرد سازمان ایفا می‏کند. از این‏ رو، در این مطالعه تأثیر انعطاف‏پذیری منابع انسانی بر خلاقیت و نوآوری سازمانی در دو سطح فردی و سازمانی بررسی می‏‏شود. این مطالعه بر روی ۱۴۷ نفر از مدیران واحدهای مختلف بیست شرکت بیمه انجام شده است. ابزار جمع‏آوری داده‏های تحقیق پرسش‏نامه است. روایی محتوا و سازة پرسش‏نامه به ترتیب با استفاده از آرای خبرگان و تحلیل عاملی تأییدی انجام شد. پایایی ابزار تحقیق از طریق آلفای کرونباخ و تحلیل عاملی تأییدی سنجیده شد و هر سه متغیر تحقیق روایی و پایایی قابل قبولی داشتند. به منظور تحلیل داده‏ها، از مدل‏سازی معادلات ساختاری، تحلیل عاملی تأییدی، و رگرسیون سلسله‏مراتبی استفاده شد. یافته‏ها نشان می‏دهد که خلاقیت به صورت نسبی رابطة بین انعطاف‏پذیری منابع انسانی و نوآوری سازمانی را میانجی می‏کند. همچنین، یافته‏ها نشان می‏دهد که انعطاف‏پذیری منابع انسانی اثر درخور توجهی بر خلاقیت در دو سطح فردی و سازمانی دارد.</field></doc></add>