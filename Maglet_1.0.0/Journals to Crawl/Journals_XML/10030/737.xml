<?xml version="1.0" encoding="UTF-8"?>
<rss version="2.0">
<channel>
<title> دوفصلنامه زبان و ادبیات فارسی </title>
<link>http://jpll.khu.ac.ir</link>
<description>دوفصلنامه زبان و ادبیات فارسی - مقالات نشریه - سال 1388 جلد17 شماره65</description>
<generator>Yektaweb Collection - https://yektaweb.com</generator>
<language>fa</language>
<pubDate>1388/8/10</pubDate>

					<item>
						<title>ساختارِ ساختارها</title>
						<link>http://jpll.khu.ac.ir/browse.php?a_id=950&amp;sid=1&amp;slc_lang=fa</link>
						<description>&lt;p&gt;بر اساس تأملات فرمالیست&#8204;های روس و دانشمندانی چون لوی اشتروس در باب مفهوم ساخت و ویژگی&#8204;های آن، هرگونه تغییر در درون یک ساخت، مجموعه عناصر سازنده آن ساخت را تحت تأثیر قرار می&#8204;دهد. این تحولات مربوط به ساختارِ ساختارهای هر دوره است. هرگاه ساختارِ ساختارها در اوج باشد، ساختارهای دیگر نمی&#8204;توانند در انحطاط مطلق باشند و برعکس. وقتی از این دیدگاه به تاریخ فرهنگ ایران عصر اسلامی نگاه کنیم، حدود قرن چهارم عصری است که ساختار ساختارها در اوج است و بنابراین همه ساختارهای کوچک&#8204;تر چون شعر، نثر، موسیقی، عرفان، طب و معماری نیز در جایگاه بلندی قرار دارند. آن&#8204;چه فرهنگ ایرانی و ساختار کلان آن را در عصر فردوسی و بیرونی برجستگی ویژه بخشیده است، &amp;quot;آزادی خِرَد&amp;quot; است که در منازعات اشاعره و معتزله به چشم می&#8204;آید. وقتی تفکر اشعری بر فرهنگ ایرانی حاکم شد، چراغ خِرَد به خاموشی گرایید و ساختار ساختارهایی که بر محور &amp;quot;یقین&amp;quot; استوار شده بود جای خود را به &amp;quot;حجیّت ظن&amp;quot; سپرد و گزاره&#8204;های گمانی جای گزاره&#8204;های منطقی را گرفتند.&lt;/p&gt;
</description>
						<author>محمدرضا شفیعی‌کدکنی</author>
						<category></category>
					</item>
					
					<item>
						<title>تأملی در زندگی و شعر خاوری شیرازی</title>
						<link>http://jpll.khu.ac.ir/browse.php?a_id=951&amp;sid=1&amp;slc_lang=fa</link>
						<description>&lt;p&gt;با روی کار آمدن فتحعلی&#8204;شاه قاجار، شعر و شاعری نسبت به دوره&#8204;های افشاریه و زندیه وضعیت مساعدتری پیدا کرد. شاه قاجار که خود شعر می&#8204;سرود و خاقان تخلص می&#8204;کرد، به حمایت از شاعران پرداخت و با شکل&#8204;گیری کانون جدید نهضت بازگشت در تهران، شاعران بسیاری از گوشه و کنار ایران به پایتخت روی آوردند. خاوری شیرازی یکی از شاعرانی است که از شیراز به تهران مهاجرت کرد و با تکیه بر استعداد ذاتی و ممارست در انشای نامه&#8204;های دربار، تاریخ&#8204;نگاری و شعرخوانی در محافل ادبی پایتخت از نویسندگان و شاعران نسبتاً صاحب&#8204;نام عصر خود شد و آثار متعددی از جمله دیوانی حاوی بیش از هفت&#8204;هزار بیت در قالب&#8204;های مختلف شعری چون قصیده، غزل، ترکیب&#8204;بند، مثنوی، قطعه و رباعی از خود به یادگار گذاشت. در این مقاله پس از بررسی مختصر وضعیت شعر در دوران افشاریه تا پایان دوران فتحعلی&#8204;شاه، شرح حال، آثار، دیوان اشعار، گردآوری&#8204;های دیوان و سبک شعری خاوری شیرازی به تفصیل تحلیل و بررسی شده است.&lt;/p&gt;
</description>
						<author>سید مهدی نوریان</author>
						<category></category>
					</item>
					
					<item>
						<title>تصویر دل در مخزن‌الاسرار نظامی گنجوی</title>
						<link>http://jpll.khu.ac.ir/browse.php?a_id=952&amp;sid=1&amp;slc_lang=fa</link>
						<description>&lt;p&gt;این پژوهش درصدد جواب&#8204;دادن به این پرسش است که &amp;laquo;دل&amp;raquo; در مخزن&#8204;الاسرار، که زهدآمیز و عرفانی است، چگونه تبیین شده و دارای چه مراتبی است. فرضیه&#8204;ای که در ذهن خواننده و پژوهشگر شکل می&#8204;گیرد، این است که نظامی تلقی خاصی از &amp;laquo;دل&amp;raquo; داشته و به سبب این&#8204;که یکی از مهم&#8204;ترین بخش&#8204;های مثنوی مخزن&#8204;الاسرار را به آن اختصاص داده، در پی شکل&#8204;دهی شاعرانه ـ عارفانه به آن مفهوم و بن&#8204;مایه بوده است. شیوه بررسی در این مقاله، تحلیل محتوایی (Content Analysis) است که با استفاده از آن و تجزیه و تحلیل داده&#8204;های متن، به ابعاد گوناگون سؤال&#8204;های&#8204; طرح&#8204;شده، پاسخ داده شده است.&lt;/p&gt;
</description>
						<author>غلامعلی فلاح</author>
						<category></category>
					</item>
					
					<item>
						<title>تعامل صوفیه نخستین با عقل؛ از آغاز تا اواخر قرن پنجم</title>
						<link>http://jpll.khu.ac.ir/browse.php?a_id=953&amp;sid=1&amp;slc_lang=fa</link>
						<description>&lt;p&gt;موضوع اصلی این مقاله، بررسی طرز برخورد عرفای نخستین با مفهوم بنیادین عقل است. بدین منظور چهل اثر عرفانی را که یا توسط صوفیه پنج قرن نخست اسلامی نوشته شده بودند و یا مشتمل بر گفتارهای آن ها بودند، بررسی کردیم. مجموعه یافته&#8204;ها را در ده موضوع اصلی جای دادیم: عقل و معرفت الله، عقل و ایمان، عقل و قرآن، عقل و شرع، عقل و اخلاق، عقل و دنیا و آخرت، عقل و مقامات عرفانی، عقل و حالات عرفانی، عقل و عشق و عقل و روح. سپس به بررسی آرای عرفا در ذیل هر موضوع پرداختیم. این مقاله نشان می دهد که عرفای نخستین، مقولات مختلف معرفتی، دنیوی، اخروی و عرفانی را در ارتباط با عقل مطرح کرده اند و سعی کرده اند نسبت عقل را با هر کدام از این ها تبیین کنند. درست است که در بسیاری موارد، کارکرد عقل را محدود کرده اند اما همین که همه چیز را در نسبت با عقل سنجیده اند، نشان از اهمیت عقل در نظر آنان دارد. در واقع، آن ها حتی برای تبیین محدودیت های عقل در حوزه&#8204;های معرفتی، از خود عقل مدد جسته اند. هر چند بررسی ما فقط معطوف به موضوعاتی است که به نحوی با عقل در ارتباط هستند اما حتی از خلال همین مقاله می توان تنوع و گستردگی حوزه های شناختی را که آن ها وارد شده&#8204;اند، دریافت.&lt;/p&gt;
</description>
						<author>سید مهدی زرقانی</author>
						<category></category>
					</item>
					
					<item>
						<title>پیشینه تاریخی و مبانی نظری سره‌نویسی</title>
						<link>http://jpll.khu.ac.ir/browse.php?a_id=954&amp;sid=1&amp;slc_lang=fa</link>
						<description>&lt;p&gt;با وجود مطالعات سودمندی که در باب سره&#8204;نویسی انجام گرفته، هنوز برخی از جوانب آن به درستی بررسی و گزارش نشده است، چنان که بر اساس اطلاع ما تا کنون درباره پیشینه تاریخی و مبانی نظری آن پژوهش خرسندکننده&#8204;ای به سامان نرسیده است. مقاله حاضر عهده&#8204;دار بررسی پیشینه این گونه نگارشی و جستجوی بنیان&#8204;های نظری آن تا عصر مشروطه است. این بررسی نشان می&#8204;دهد که بر خلاف آن&#8204;چه در آغاز به نظر می&#8204;رسد، سره&#8204;نویسی شیوه نوپدیدی نیست و پیشینه آن به قرن پنجم هجری باز&#8204;می&#8204;گردد و از آن پس در گذر قرن&#8204;ها همواره کسانی، ولو از سر تفّنن، بدان اقبال نموده&#8204;اند. مقاله ضمن اشاره به نمونه&#8204;&#8204;&#8204;های بازمانده از ادوار گذشته بر این نکته تأکید می&#8204;ورزد که این گونه نگارشی از نیمه دوم قرن سیزدهم هجری تحت تأثیر رواج واژگان دساتیری، به ویژه اندیشه ناسیونالیسم مورد توجّه و اهتمام افزون&#8204;تری قرار گرفته است. مقاله در صدد است تا به پرسش&#8204;های زیر پاسخ دهد: 1. آیا سره&#8204;نویسی در ادوار گذشته مبتنی بر بنیاد نظری خاصی از نوع دیدگاه شعوبیه بوده است؟ 2. آیا می&#8204;توان میان سره&#8204;نویسی و ناسیونالیسم به وجود ملازمتی قایل شد؟ 3. در صورت وجود چنین ملازمتی آیا همه گرایش&#8204;های ناسیونالیستی مؤید و مروج سره&#8204;نویسی بودند و یا تنها گرایش خاصی بدان تأکید می&#8204;ورزید؟&lt;/p&gt;
</description>
						<author>باقر صدری‌نیا</author>
						<category></category>
					</item>
					
					<item>
						<title>الگوی پوشش در داستان خسرو و شیرین نظامی</title>
						<link>http://jpll.khu.ac.ir/browse.php?a_id=955&amp;sid=1&amp;slc_lang=fa</link>
						<description>&lt;p&gt;توصیف مختصات ظاهری شخصیت داستانی یکی از عناصر اصلی شخصیت&#8204;پردازی است که شامل وصف چهره، اندام، پوشش و حرکت می&#8204;شود. از این بین عنصر پوشش در داستان&#8204;های نظامی گنجوی، از عناصر برجسته&#8204;ای است که علاوه بر پرداخت زیبایی شخصیت، از لحاظ جمال&#8204;شناسی نیز قابل بررسی و تأمل است. اصل پوشیدگی در زمان تاریخی وقوع داستان (دوران ساسانی) معادل پرهیزکاری است و در زمان بازآفرینی داستان نیز به دلایل مذهبی و فرهنگی، پوشیدگی نشانه فضیلت اخلاقی است. از سوی دیگر در سنت ادبی فارسی به ندرت با توصیف برهنگی مواجهیم. حکیم گنجه با توجه به فرهنگ، تاریخ داستان و سنت ادبی به ترسیم شکل ظاهری شخصیت&#8204;ها و طبعاً پوشش آن&#8204;ها می&#8204;پردازد. در این مقاله برآنیم با بررسی انواع پوشش در داستان خسرو و شیرین و مطابقت آن با الگوهای پوشش در زمان ساسانی و سلجوقی، به تصویر کلی پوشش در سخن نظامی دست یابیم.&lt;/p&gt;
</description>
						<author>اسحاق طغیانی</author>
						<category></category>
					</item>
					
					<item>
						<title>بازتاب و کارکردهای سحر و جادو در افسانههای سحرآمیز</title>
						<link>http://jpll.khu.ac.ir/browse.php?a_id=956&amp;sid=1&amp;slc_lang=fa</link>
						<description>&lt;p&gt;افسانه&#8204;های سحرآمیز یا افسانه&#8204;های پریان از برجسته&#8204;ترین انواع ادبیات شفاهی به شمار می&#8204;آیند. این افسانه&#8204;ها، که در فهرست جهانی طبقه&#8204;بندی قصه&#8204;های عامیانه آرنه ـ تامسون ـ اوته با شماره&#8204;های 300 تا 749 مشخص شده&#8204;اند، یادگار زمانی هستند که در ذهن انسان نخستین، هر شیء و پدیده&#8204;ای قدرتی جادویی و ماوراءطبیعی داشت و از نیروی محدود انسان فراتر بود. آدمی باور داشت که هر گاه گرفتار مشکلی شود، نیروهای جادویی به یاری&#8204;&#8204;اش می&#8204;آیند از خطر و گرفتاری نجاتش می&#8204;دهند. از تحلیل محتوایی افسانه&#8204;های سحرآمیز می&#8204;توان به بسیاری از بن&#8204;مایه&#8204;های کهن در اندیشه انسان نخستین، از قبیل جاندارپنداری و شخصیت&#8204;بخشی به اشیا، توانایی سخن&#8204;گفتن با گیاهان و حیوانات، مسخ&#8204;شدن و... پی برد.&lt;/p&gt;
</description>
						<author>پگاه خدیش</author>
						<category></category>
					</item>
					
	</channel>
</rss>
