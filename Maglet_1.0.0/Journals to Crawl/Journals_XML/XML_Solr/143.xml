<add><doc><field name="journal_id">10002</field><field name="abstract">   هدف:    پژوهش حاضربه منظور بررسی تأثیر تقوای الهی بر عدالت سازمانی مدیران دانشگاه محقق اردبیلی انجام شد.    روش:    در این پژوهش تعداد 104 نفر از کارکنان دانشگاه محقق اردبیلی، به روش نمونه‌گیری تصادفی ساده انتخاب شدند. برای سنجش عدالت سازمانی، از پرسشنامۀ استاندارد عدالت سازمانی(مورمن و نیهوف، 1993) و برای سنجش تقوا، از پرسشنامۀ محقق‌ساخته که روایی آن توسط اساتید و صاحب‌نظران تأیید و پایایی آن با استفاده از آلفای کرونباخ 78/0 تعیین شد، بهره گرفته شد. برای تجزیه و تحلیل داده‌ها از روشهای آماری، ضریب همبستگی و رگرسیون استفاده شد.    یافته‌ها:    بین تقوای مدیران با عدالت سازمانی همبستگی مثبت معنادار وجود دارد و فرضیۀ اصلی پذیرفته شد.    نتیجه‌گیری:    تقوا با عدالت مراوده‌ای، بر خلاف عدالت توزیعی و رویّه‌ای، رابطۀ همبستگی مثبت و معنادار دارند و فرضیۀ آن نیز تأیید شد. با تحلیل نتایج مقاله می‌توان نتیجه گرفت که تقوای مدیران در دانشگاهها چنان‌که باید به تقویت و گسترش سازمانی کمک کند ، مورد توجه قرار نگرفته است.</field></doc></add>