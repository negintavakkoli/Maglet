<add><doc><field name="journal_id">10008</field><field name="abstract"> طی برنامه‌ریزی‌های پیش از آغاز پروژه به‌عنوان یک مرحلة مهم، تصمیم‌های اساسی اتخاذ می‌شوند که مسیر حرکت پروژه را در جهت موفقیت یا شکست ترسیم می‌کنند. این مرحله به‌ویژه در مگاپروژه‌های نفت، گاز و پتروشیمی که به حجم عظیمی از منابع نیاز دارند، اهمیتی مضاعف می‌یابد. عدم‌قطعیت در فازهای اولیة پروژه زیاد است و باید با حداقل اطلاعات از آینده، عمده‌ترین تصمیم‌گیری‌ها صورت گیرند. در این پژوهش، مدل پیش‌بینی عملکرد برای پروژه‌های صنعت نفت براساس سیستم‌های عصبی- ‌فازی پیشنهاد شده است که بر پایة توابع پیشرفت استوار است که به مدل‌های منحنی S معروف‌اند. در این پژوهش، انواع توابع منحنی‌های پیشرفت پروژه مطالعه و پرکاربردترین آن‌ها شناسایی شدند. درادامه، از طریق مطالعات کتابخانه‌ای و پرسشنامة بسته، شش معیار عملکردی در قالب دو دسته و ۲۵ متغیر شکل‌دهندة مدل در قالب دو بخش اصلی و چهار خوشه شناسایی شده است. درنهایت، مدل پیش‌بینی عملکرد با استفاده از سیستم انطباقی عصبی- ‌فازی استنتاجی توسعه یافته است که ارزیابی نتایج آن بیانگر دقت مناسب مدل در انجام پیش‌بینی‌هاست.</field></doc></add>