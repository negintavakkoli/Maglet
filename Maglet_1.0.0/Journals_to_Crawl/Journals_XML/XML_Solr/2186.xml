<add><doc><field name="journal_id">10008</field><field name="abstract">یکی از کارکردهای مهمی که شرکت­های تولیدی در زنجیرۀ تأمین با آن مواجه‎اند و تصمیمات مربوط بدان، تأثیر بسزایی بر رقابت‎پذیری آنها دارد، «مدیریت سفارش‎های زنجیرۀ تأمین» است. در این مسیر، مسائلی پیش روی مدیران قرار دارد که عبارت‎اند از: الف) ترکیب بهینۀ سفارش‎های زنجیرۀ تأمین کدام است؟ ب) سناریوهای گوناگون تصمیم در وضعیت عدم قطعیت هزینه­ها کدام‎اند؟ در واقع موارد بالا، پرسش­هایی است که در تحقیق حاضر به آنها پاسخ داده خواهد شد. هدف از این تحقیق، طراحی مدل ریاضی مدیریت سفارش‎های دو قطعۀ به‎کاررفته در زنجیرۀ تأمین یکی از شرکت‎های خودروسازی است. بدین منظور از دو رویکرد بهینه‌سازی استوار و هزینه­یابی بر مبنای فعالیت استفاده می‌شود. با توجه به ساختار هزینه­ای مدل، پیچیدگی اجزای هزینه­ای و عدم ­اطمینان برخی پارامترها، مدل تحقیق به مدلی استوار تبدیل شد تا پاسخ‌های آن قابل ‌اتکا باشد. در پایان نیز، برای ارزیابی صحت عملکرد مدل و بررسی کیفیت جواب‌ها، از تکنیک شبیه‌سازی استفاده شد. نتایج ضمن تأیید اعتبار مدل، نشان داد تخمین سبد سفارش‎ها و تدوین سناریوهای گوناگون و کاربردی امکان­پذیر است</field></doc></add>