<add><doc><field name="journal_id">10014</field><field name="abstract">امروزه اجرای مدیریت سبز منابع انسانی در سازمان‌ها از اهمیت بالایی برخوردار شده و این موضوع در صنعت نفت دارای اهمیت خاصی است. هدف این تحقیق شناسایی بسترهای لازم برای اجرای مدیریت سبز منابع انسانی در صنعت نفت است. روش انجام این تحقیق روش تحقیق آمیخته است.  با توجه به این نوع روش تحقیق، در ابتدا مصاحبه‌هایی انجام و نتایج این مصاحبه‌ها مورد تحلیل‌ محتوا قرار گرفت و در نهایت پرسش‌نامه‌ای طراحی شد و در اختیار مدیران و کارشناسان منابع انسانی شرکت ملی نفت قرار داده شد. ضریب آلفای کرونباخ این پرسش‌نامه 0/973 بوده و بیان‌گر پایایی بالای این پرسش‌نامه است. نتایج این تحقیق گویای این موضوع است که از میان دسته‌بندی کلی، حمایت مدیران ارشد از بالاترین اهمیت برخوردار می‌باشد و در نتیجه در صورت حمایت مدیر از برنامه‌های سبز، مقدمات مراحل دیگر نیز فراهم می‌شود. در میان عوامل استراتژیک، وجود چشم‌انداز سبز، در میان عوامل سازمانی، بودجه، از میان عوامل مرتبط با کارکنان، جذب و توسعه متخصصان زیست‌محیطی و دانش و مهارت کارکنان از مهم‌ترین عوامل به شمار می‌آیند. هم‌چنین نتایج آزمون فریدمن به طور کلی این موضوع را روشن ساخت که عوامل مالی و حمایت مدیریت از مهم‌ترین عوامل تاثرگذار بر اجرای مدیریت سبز منابع انسانی است</field></doc></add>