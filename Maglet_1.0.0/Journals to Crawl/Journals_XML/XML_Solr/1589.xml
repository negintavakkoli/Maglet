<add><doc><field name="journal_id">10040</field><field name="abstract">جذابیت جسمانی از جمله موضوعاتی است که در دوران جدید استاندارد‏های جدیدی پیدا کرده، به‌طوری‌که مدیریت بدن، به‌طور عام، و جراحی زیبایی، به‌طور خاص، اهمیت روز‌افزونی یافته و طیف وسیعی از رفتارهای گوناگون از بهداشت، بدن‏سازی، رژیم‏غذایی، و … تا انواع گوناگون جراحی‏ را شامل می‏شود. این پژوهش با هدف بررسی معانی ذهنی مراجعه‏کنندگان برای عمل جراحی زیبایی در میان شهروندان تهرانی صورت گرفته است. مشارکت‏کنندگان این پژوهش را ۲۶ نفر از دختران مراجعه‏کننده تشکیل می‏دهند. محققان از رویکرد کیفی نظریۀ زمینه‏ای [۱] و تکنیک جمع‏آوری اطلاعات مصاحبۀ عمیق بهره جسته‏اند. تحلیل داده‏ها و مدل پارادایمی ساخته‏شده حاکی است گسترش فرهنگ ظاهرگرایی به‌منزلۀ شرایط علی، فرایند جامعه‏پذیری به‌منزلۀ بستر و زمینه و افزایش درگیری فضای ذهنی به‌منزلۀ شرایط مداخله‌گر تأثیر‏گذارند. مشارکت‏کنندگان با قرارگرفتن در شرایط یادشده، راهبرد بازاندیشی را اتخاذ می‏کنند، که در نتیجۀ آن پذیرش اجتماعی به‌منزلۀ پیامد مطرح می‏شود. 
 

 [۱]. Grounded Theory</field></doc></add>