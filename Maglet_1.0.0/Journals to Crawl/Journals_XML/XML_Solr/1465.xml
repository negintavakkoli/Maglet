<add><doc><field name="journal_id">10005</field><field name="abstract"> تحقیق حاضر با هدف بررسی رابطة خصوصی‌سازی و توانمندسازی روان‌شناختی کارکنان بیمارستانهای دانشگاه علوم پزشکی گیلان انجام شده است. همچنین در این تحقیق سعی شده است تأثیر شاخصهای «راهبردهای مدیریتی»، «منابع خود کارامدی» و «شرایط سازمانی» بر توانمندسازی روان‌شناختی به عنوان متغیّرهای مداخله‌گر توانمندسازی، سنجش شود. برای تحلیل داده‌های آماری از تحلیل عاملی به روش مؤلّفه‌های اصلی و تحلیل مسیر استفاده شده است تا راهکارها و پیشنهاد‌هایی برای افزایش توانمندسازی کارکنان در بیمارستانهای دانشگاه علوم پزشکی گیلان ارائه شود. برای سنجش مؤلّفه‌های خصوصی‌سازی و توانمندسازی از پرسشنامه استفاده شده است. از بین 7500 تن از کارکنان بیمارستانهای دانشگاه علوم پزشکی گیلان، 400 تن با استفاده از روش نمونه‌گیری طبقه‌ای تصادفی به عنوان نمونه انتخاب شده‌اند. نتایج تحقیق نشان داد که رابطة مثبت و معنی‌داری بین خصوصی‌سازی و توانمندسازی روان‌شناختی وجود دارد. همچنین بین عوامل مداخله‌گر، شرایط سازمانی و راهبردهای مدیریتی با توانمندسازی روان‌شناختی رابطة مثبت و معنی‌داری وجود دارد ولی رابطه‌ای بین منابع خود کارامدی و توانمندسازی کارکنان وجود ندارد </field></doc></add>