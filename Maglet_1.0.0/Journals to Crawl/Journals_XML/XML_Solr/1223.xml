<add><doc><field name="journal_id">10042</field><field name="abstract">امروزه مدیریت منابع انسانی، یکی از مهم‌ترین وظایف مدیران سازمانی است و انگیزش شغلی، یادگیری سازمانی و توانمندسازی روان‌شناختی، از مباحثی هستند که مدیران با آن‌ها مواجه هستند. از این رو پژوهش حاضر، با هدف بررسی تأثیر انگیزش شغلی بر یادگیری سازمانی و توانمندسازی روان‌شناختی کارکنان شهرداری شهر یاسوج انجام شده است. روش پژوهش از لحاظ هدف، کاربردی و از نظر چگونگی جمع‌آوری اطلاعات، در زمره پژوهش‌های توصیفی- همبستگی است. جامعه آماری، شامل کلیه کارکنان شهرداری شهر یاسوج است که با استفاده از فرمول کوکران، ۱۴۶ نفر به ‌عنوان نمونه پژوهش، انتخاب شدند و روش نمونه‌گیری، تصادفی ساده است. ابزار پژوهش؛ شامل سه پرسشنامه استاندارد انگیزش شغلی هرزبرگ (۱۹۸۴)، یادگیری سازمانی نیفه (۲۰۰۱) و توانمندسازی روان‌شناختی اسپریتزر (۱۹۹۵) است که روایی و پایایی آن‌ها، تأیید شده است. برای تجزیه‌وتحلیل داده‌ها، از آزمون رگرسیون هم‌زمان استفاده شده است. مهم‌ترین یافته‌ها، بیانگر آن بودند که انگیزش شغلی، ۰۳۹/۰ از واریانس یادگیری سازمانی و ۱۲۲/۰ از واریانس توانمندسازی روان‌شناختی کارکنان را تبیین کرده و انگیزش شغلی، توانایی پیش‌بینی تغییرات مربوط به یادگیری سازمانی و توانمندسازی روان‌شناختی را دارد؛ پس انگیزش شغلی، بر یادگیری سازمانی و توانمندسازی روان‌شناختی کارکنان شهرداری تأثیر معناداری دارد.</field></doc></add>