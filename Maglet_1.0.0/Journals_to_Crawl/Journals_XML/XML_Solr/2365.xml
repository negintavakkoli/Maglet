<add><doc><field name="journal_id">10031</field><field name="abstract">گفتار حاضر نتیجۀ تأملی بر دو متن، از متن‌های مانوی به زبان‌های پارسی میانه و پهلوی اشکانی (پارتی) [۱] است. متن نخست به زبان پارسی میانه، تمثیلی دربارۀ گناه مویه ‌و زاری، و آزاری است که دراثر آن به روح مرده می‌رسد. متن دوم به زبان پارتی، و دربارۀ رویدادی در یکی از سفرهای مانی است. این متن که در گروه‌بندی متن‌های تاریخی قرار دارد، به‌نوعی با متن تمثیلی نخستین درارتباط است و ظاهرا شخصیت‌های واحدی در این دو متن متفاوت مطرح می‌شوند. به‌این‌ترتیب، این متن‌ها به‌گونه‌ای یک‌دیگر را کامل می‌کنند. در این گفتار، ضمن بررسی زبان‌شناختی دو متن، به بررسی ریشه‌های فرهنگی آیین سوگواری در مانویت نیز پرداخته می‌شود. 
 

 [۱]. در این مقاله نام پارتی را، که کوتاه‌تر است، برای زبان پهلوی اشکانی به‌کار برده‌ام.</field></doc></add>