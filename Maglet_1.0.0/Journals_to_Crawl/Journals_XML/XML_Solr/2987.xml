<add><doc><field name="journal_id">10014</field><field name="abstract"> 

 تحقیق حاضر با هدف بررسی میزان اخلاقی بودن سازمان منطقه ویژه اقتصادی پتروشیمی انجام شده است. نوع تحقیق از نظر هدف کاربردی و از نظر روش توصیفی پیمایشی مقطعی است. جامعه آماری تحقیق ۲۶۱ تن از کارکنان (مدیران و پرسنل) منطقه ویژه اقتصادی پتروشیمی ماهشهر هستند، که تعداد ۲۰۰ تن با روش نمونه‌گیری تصادفی ساده به عنوان نمونه انتخاب شدند. ابزار گردآوری اطلاعات پرسشنامه است. آلفای کرونباخ پرسشنامه ۰/۹۷ است. تحلیل داده‌ها با استفاده از روش تحلیل عاملی تاییدی سلسله مراتبی، آزمون T تک نمونه‌ای، فریدمن و نرم افزارهای اس. پی. اس. اس و لیزرل ۸/۵ انجام شده است. نتایج نشان داد که سازمان اخلاقی دارای سه بعد افراد اخلاقی، رهبری اخلاقی، ساختارها و نظام‌های اخلاقی است. همچنین افراد اخلاقی دارای مؤلفه‌های (اعتماد، درست رفتار کردن، در سطح عالی پرورش اخلاقی بودن) و رهبری اخلاقی دارای مؤلفه‌های (الگوی نقش بودن، ‌حفظ ارزش‌های اخلاقی در سازمان، ‌پاداش دادن به رفتار اخلاقی و به انضباط در آوردن سریع رفتار غیراخلاقی) و ساختارها و نظام‌های اخلاقی دارای مولفه‌های (فرهنگ سازمان، اصول اخلاقی، کمیته آموزش، سازو کارهای افشاگری) است 
 
</field></doc></add>