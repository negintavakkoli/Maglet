<add><doc><field name="journal_id">10018</field><field name="abstract"> امروزه با ظهور کسب و کارهای فناورانه و شکل ‌ گیری اقتصاد دانش ‌ بنیان، تقاضا برای قیمت ‌ گذاری فناوری افزایش یافته است. تاکنون روش ‌ های زیادی برای قیمت ‌ گذاری فناوری معرفی شده ‌ اند، ولی همه آن ‌ ها دارای محدودیت ‌ هایی هستند که استفاده از آن ‌ ها را در شرایط خاصی میسر می‌‌ کند. این مقاله با هدف ایجاد مدلی به منظور انتخاب روش مناسب قیمت گذاری فناوری در پروژه‌های مختلف انجام شد. برای رسیدن به این هدف، شاخص ‌ های موثر بر انتخاب روش مناسب، در سه بعد طبیعت فناوری، سیاست درون سازمانی و تعاملات بیرونی، امتیازدهی شدند. در بخش اول این مقاله به بررسی پیشینه پژوهش و مفاهیم مرتبط به قیمت ‌ گذاری فناوری پرداخته شده است و چهار روش قیمت ‌ گذاری فناوری که بیشترین کاربرد را از لحاظ تئوری و عملی دارند به صورت جامع مورد بررسی قرار گرفته ‌ اند. در ادامه روش پژوهش، ابعاد و شاخص ‌ های مدل معرفی، تشریح و از طریق تحلیل سلسله مراتبی دلفی فازی امتیازدهی گردیده ‌ اند و مبتنی بر این رویکرد، روش مناسب قیمت ‌ گذاری در شرایط مختلف مشخص شده است. در انتها نتیجه ‌ های حاصل از مدل تجزیه و تحلیل شده و فرآیند استفاده از نتیجه ‌ های پژوهش، در مرحله کاربرد تشریح و در نمونه واقعی نیز پیاده ‌ سازی شده است. </field></doc></add>