<add><doc><field name="journal_id">10042</field><field name="abstract">امروزه خرید، حدود 70 درصد از هزینه‌های گردشگران را به خود اختصاص می‌دهد و رضایتمندی گردشگران از محیط خرید، زمینه بازگشت مجدد آنها را به مقصد گردشگری، فراهم می‌کند. شهر مهاباد، به دلیل نزدیکی به مرز و حوزه نفوذ تجاری مناسب، به یکی از کانون‌های گردشگری خرید و فعالیت بازارچه‌های مرزی، تبدیل شده است. ‌در این راستا هدف تحقیق حاضر، ‌ارزیابی میزان ‌‌رضایتمندی گردشگران وارد شده به شهر مهاباد مبتنی بر گردشگری خرید می‌باشد. روش تحقیق، توصیفی- تحلیلی می‌باشد و از روش‌های اسنادی و پیمایشی نیز استفاده شده است. جامعه آماری این پژوهش، شامل گردشگران ورودی به شهر مهاباد در نوروز سال 1393 به تعداد 58000 نفر می‌‌باشد. داده‌‌های تحقیق، براساس 120 پرسشنامه از گردشگرانی که در مهاباد اقامت داشته‌اند، گردآوری شدند که با نرم‌افزار SPSS و مدل تحلیل عاملی، مورد تجزیه و تحلیل قرار گرفته‌اند.‌ در این پرسشنامه، از‌ پاسخ‌دهندگان خواسته شد ‌تا ‌نسبت به 46 متغیر در مورد کیفیت و میزان رضایتشان از سفر به شهر مهاباد و جاذبه‌های آن با استفاده از طیف لیکرت، اظهارنظر نمایند. نتایج تحقیق نشان دادند دو عامل رفتار جامعه میزبان و کیفیت اسکان و نیز کیفیت محیط و جاذبه‌های آن، بیش از 56 درصد واریانس کل متغیرهای مورد بررسی را تبیین کرده‌اند که بیشترین تأثیر را در میزان رضایت گردشگران ورودی به شهر، داشته‌اند. در نهایت، با توجه به رابطه بین رضایتمندی گردشگران و بازگشت مجدد به منظور خرید، راهکارهایی برای افزایش میزان رضایت گردشگران ارائه شد</field></doc></add>