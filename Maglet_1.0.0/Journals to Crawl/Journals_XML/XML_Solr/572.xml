<add><doc><field name="journal_id">10001</field><field name="abstract">ارزش‌گذاری بیش از حد سهام به مفهوم بالاتر بودن قیمت بازار سهام نسبت به ارزش ذاتی آن است. ادبیات موجود نشان می‌دهد که مدیران شرکت­هایی که سهام آنها بیش از حد ارزش­گذاری شده برای حفظ این موقعیت، به مدیریت سود واقعی روی می‌آورند. لذا در این پژوهش، تأثیر ارزش‌گذاری بیش از حد سهام بر مدیریت سود واقعی بررسی شده است. برای انجام این پژوهش، نمونه‌ای متشکل از ۸۰ شرکت در طی دوره زمانی ۱۳۹۱-۱۳۸۳ بررسی شد. معیارهای مدیریت سود واقعی شامل جریان‌های نقدی عملیاتی غیرعادی، هزینه تولید غیرعادی و هزینه‌های اختیاری غیرعادی است. علاوه‌ بر این، نسبت قیمت بازار به ارزش ذاتی سهام به عنوان معیار ارزش‌گذاری بیش از حد سهام در نظر گرفته شده است. برای بررسی تأثیر ارزش‌گذاری بیش از حد بر مدیریت سود واقعی از تحلیل رگرسیون چند متغیره به روش داده‌های ترکیبی استفاده شده است. نتایج بررسی­ها نشان داد که ارزش‌گذاری بیش از حد سهام بر جریان‌های نقد عملیاتی غیرعادی، هزینه اختیاری غیرعادی و هزینه تولید غیرعادی به عنوان معیارهای مدیریت سود واقعی تأثیر معنادار دارد. به عبارت دیگر از این نتایج می‌توان استنباط کرد که شرکت‌هایی با ارزش­گذاری بیش از حد، تمایل زیادی برای استمرار این موقعیت از طریق مدیریت سود واقعی دارند.</field></doc></add>