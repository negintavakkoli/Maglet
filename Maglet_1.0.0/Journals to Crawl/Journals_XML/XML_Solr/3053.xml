<add><doc><field name="journal_id">10014</field><field name="abstract">  در عصر حاضر که دانش عامل مزیت  ساز در سطح مناطق و کشورهاست، نقش اکوسیستم  های کارآفرینی که فعالیت‌های نوآورانه و کارآفرینانه دانش  بنیان را تقویت می  نمایند، بسیار کلیدی است. تا آن‌جا که سبب رقابت  پذیری مناطق و جذب منابع تولید و ایجاد ثروت می  شوند. حال این سوال مطرح می  شود که مدل دست یابی به رقابت  پذیری منطقه‌ای مبتنی بر ساختار اکوسیستم کارآفرینی دانش  بنیان، چیست؟     برای پاسخ دادن به این پرسش، پژوهش حاضر با هدف کاربردی، رویکرد کیفی و روش نظریه برخاسته از داده  ها صورت  بندی شد. در این راستا با 21 نفر از مطلعان نظری و عملی حوزه سیاست  گذاری منطقه  ای و کارآفرینی که به صورت هدفمند و بر اساس الگوی گلوله برفی انتخاب شدند، مصاحبه عمیق انجام گرفت. از میان مقولات مستخرج،  تغییر ذهنیت ذی‌نفعان به کارآمدی قابلیت‌های کارآفرینی دانش  بنیان  به عنوان مقوله کانونی شناسایی شد که در صورت تحقق راهبردها در سایه شرایط محیطی و واسطه  ای حاکم بر آن، پیامدهای مورد انتظار حاصل خواهد شد.  </field></doc></add>