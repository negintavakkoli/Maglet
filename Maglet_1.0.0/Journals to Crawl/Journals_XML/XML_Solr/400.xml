<add><doc><field name="journal_id">10001</field><field name="abstract"> اهداف:  نتایج پژوهش‌های اخیر نشان می‌دهد کارکنان نقش مهمی در فعالیت‌های شرکت ایفا می‌کنند و پیش‌بینی می‌شود کارکنان با تحصیلات بالاتر، اطلاعات بهتری در اختیار مدیران شرکت قرار دهند و افزایش کیفیت اطلاعات مدیران سبب بهبود کیفیت سود پیش‌بینی‌شده به‌وسیلۀ آنها شود؛ ازاین‌رو، هدف پژوهش حاضر بررسی رابطۀ کیفیت کارکنان و کیفیت سود پیش‌بینی‌شده به‌وسیلۀ مدیریت در شرکت‌های پذیرفته‌شده در بورس اوراق بهادار تهران طی سال‌های 1392 تا 1396 است.
 روش : برای سنجش کیفیت کارکنان، از سطح تحصیلات آنها و برای سنجش کیفیت سود پیش‌بینی‌شده به‌وسیلۀ مدیریت، از شاخص خطا و دقت پیش‌بینی سودِ مدیران استفاده شد. نمونۀ انتخاب‌شده از 84 شرکت پذیرفته‌شده در بورس اوراق بهادار تهران تشکیل شده بود. فرضیه‌ها با بهره‌گیری از الگوی رگرسیون چندمتغیره مبتنی بر فن داده‌های تابلویی آزمون شدند.
 نتایج : یافته‌ها نشان می‌دهد بین کیفیت کارکنان و خطای پیش‌بینی سود رابطۀ منفی معنادار و بین کیفیت کارکنان و دقت پیش‌بینی سود مدیران رابطۀ مثبت معنادار وجود دارد؛ یعنی کیفیت کارکنان شرکت، کیفیت پیش‌بینی سود ازطرف مدیریت را بهبود می‌بخشد.</field></doc></add>