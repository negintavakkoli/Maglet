<add><doc><field name="journal_id">10038</field><field name="abstract">استفاده از کاوشگرهای دینامیکی در ارزیابی­های زمین شناسی مهندسی و ژئوتکنیکی نسبت به روش هایی مانند گمانه زنی اقتصادی تر، سریع تر و حمل آن به نقاطی با دسترسی دشوار راحت­تر است. کاوشگر دینامیکیDCP  نوع خیلی سبک کاوشگرهای دینامیکی با عمق کاوش 1 تا 2/1 متر است و در ارزیابی CBR اساس و زیراساس راه ها به کار رفته است. در این تحقیق امکان توسعه کاربرد این کاوشگر و اثر تغییر در زاویه راس مخروط نفوذ بر نتایج آن بررسی گردیده است. بررسی  تکرارپذیری نتایج و توابع مختلف توزیع احتمال مربوطه، بر تکرارپذیر بودن نتایج حاصل از کاوشگر DCP دلالت دارد. با توجه به مقادیر ضریب تعیین  (R 2 ) بهترین توزیع احتمال نتایج حاصله، مربوط به توزیع لوگ نرمال و بعد از آن، توزیع نرمال است. بررسی اثر تغییر در زاویه راس مخروط در آزمایش هایDCP  نشان داد که تکرارپذیرترین نتایج مربوط به مخروط با زاویه راس90 درجه  بوده و مخروط با زاویه رأس 30 درجه دارای بیشترین خطا می باشد. مخروط نفوذ استاندارد (60 درجه) نیز دارای دقت مناسبی بوده و نتایج آن قابل قبول است. </field></doc></add>