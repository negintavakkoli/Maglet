<add><doc><field name="journal_id">10002</field><field name="abstract">  هدف:   پژوهش حاضر با هدف بررسی روابط بین محیط پژوهش‌آموزی، کیفیت تعامل استاد ـ دانشجو و خودکارامدی پژوهش در قالب یک الگوی علّی انجام شده است.   روش:   روابط بین متغیّرها در قالب یک الگوی مفروض، به روش همبستگی از نوع الگویابی و در بین دانشجویان کارشناسی ارشد دانشگاههای دولتی شهر تهران مورد آزمون قرار گرفته است. نمونۀ معرفی مرکّب از 270 دانشجو، پرسشنامه‌های روا و پایا «محیط پژوهش‌آموزی»، «کیفیت تعامل استاد راهنما ـ دانشجو» و «خودکارامدی پژوهش» را پاسخ داده و داده‌های حاصله با استفاده از «تحلیل مسیر»، تحلیل شدند.   یافته‌ها:   نتایج حاکی از آن است که الگوی پژوهش برازش کاملی با داده‌ها دارد. در این الگو، اثر مستقیم محیط پژوهش‌آموزی بر کیفیت تعامل استاد راهنما ـ دانشجو و خودکارامدی پژوهش و اثر غیر مستقیم آن بر خودکارامدی پژوهش، مثبت و معنادار است.   نتیجه‌گیری:   بر اساس یافته‌های پژوهش می‌توان نتیجه گرفت که کیفیت تعامل استاد- دانشجو یک میانجی مناسب در ارتباط بین محیط پژوهش‌آموزی و خودکارامدی پژوهش است؛ یعنی هر میزان که کیفیت تعامل استاد- دانشجو در اثر محیط پژوهش‌آموزی افزایش یابد، خودکارامدی پژوهش هم افزایش می‌یابد.</field></doc></add>