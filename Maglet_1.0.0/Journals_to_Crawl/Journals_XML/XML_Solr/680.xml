<add><doc><field name="journal_id">10038</field><field name="abstract">نیروگاه­های تلمبه ذخیره‌ای از جدیدترین سامانه‌هایی هستند که به‌طور غیرمستقیم به ذخیره انرژی برق می‌پردازند. با توجه به اهمیت تونل آب بر از جهت قرارگیری توربین‌ها و آگاهی از این موضوع که اکثر ناپایداری‌های شایع در فضاهای زیرزمینی مدتی پس از اجرا و نپرداختن به بعضی مسائل مهندسی رخ می‌دهد اقدام به مطالعه ویژگی‌های زمین‌شناسی مهندسی مسیر تونل آب بر نیروگاه تلمبه ذخیره­ای سد آزاد شده و تغییرات برخی از این پارامترها در نرم‌افزار Rockwork ۲۰۰۸ نشان داده ‌شده است. همچنین در این تحقیق از طبقه‌بندی جدیدی موسوم به IRMR جهت مطالعه ویژگی‌های مهندسی توده‌سنگ‌های مسیر تونل بهره گرفته ‌شده است. نتایج طبقه‌بندی IRMR با طبقه‌بندی­های کلاسیک RMR و GSI نشانگر قرا‌رگیری محدوده­های ورودی و خروجی مسیر تونل در شرایط نامساعد بوده است. بامطالعه درزه­های موجود در مسیر تونل و بهره­گیری از نرم‌افزار المان محدود مناطقی که احتمال تشکیل گوه سنگی داشتند مشخص‌شده است. همچنین با بررسی­های زمین­شناسی‌ مهندسی و به کمک معیارهای متداول موجود، احتمال مچاله شوندگی و انفجار سنگ مورد ارزیابی قرار گرفته و با لحاظ کردن آنها برای توده‌سنگ‌های مسیر تونل و استفاده از نرم‌افزار FLAC۳D حداکثر گام مجاز پیش روی برای مناطق بحرانی پیشنهاد شده است.</field></doc></add>