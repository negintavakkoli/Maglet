<add><doc><field name="journal_id">10038</field><field name="abstract">تثبیت و بهسازی خاک یکی از شاخه‌های علم ژئوتکنیک است که با استفاده از آن ویژگی‌های مهندسی و ژئومکانیکی‌ خاک‌های ضعیف (از جمله مقاومت، شکل‌پذیری و ظرفیت‌باربری) را بهبود می‌دهند. در این تحقیق از پودرمیکرونیزه کربنات‌ کلسیم و پلیمر مایع‌ وینیل‌استات به‌عنوان دو ماده افزودنی جهت تثبیت خاک‌ ماسه‌لای‌دار و بررسی تاثیر آن بر مدول‌ الاستیسیته ‌خاک استفاده‌ شده ‌است. به این منظور پس از انجام آزمایش‌های شاخص خاک، پودر میکرونیزه ‌کربنات‌کلسیم و پلی‌وینیل‌استات با درصدهای مختلف ۱، ۲، ۳ و ۴ به خاک افزوده ‌شده و طی زمان‌های عمل‌آوری متفاوت آنی، ۱، ۷، ۱۴ و ۲۸روزه آزمایش ‌مقاومت ‌تراکم‌ تک‌محوری روی نمونه‌های تثبیت‌ شده انجام‌ و مدول الاستیسیته خاک در شرایط مختلف آزمایش، تعیین شده است. همچنین به‌منظور بررسی چگونگی تغییر خصوصیات ساختاری هریک از نمونه‌ها، تصویربرداری SEM روی ۳ نمونه از خاک قبل و بعد از اختلاط انجام ‌شده‌ است. طبق نتایج آزمایش‌های انجام شده، به‌طورکلی افزایش مقدار افزودنی تا درصدی معین در یک زمان عمل‌آوری ثابت، باعث افزایش مقدار مدول ‌الاستیسیته‌ شده ‌است. همچنین با افزایش زمان عمل‌آوری در یک درصد ثابت افزودنی، مدول ‌الاستیسیته به‌ مقدار قابل ‌توجهی افزایش می‌یابد. نتایج نشان ‌می‌دهد تاثیر پلی‌‌وینیل‌‌استات بر افزایش مقدار مدول ‌الاستیسیته روی خاک ماسه ‌لای‌دار نسبت به پودر میکرونیزه کربنات‌ کلسیم بیشتر است.</field></doc></add>