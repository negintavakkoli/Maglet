<add><doc><field name="journal_id">10008</field><field name="abstract">هدف: این پژوهش بر تلفیق پارادایم‎های ناب، چابک، تاب‎آوری و سبز در زنجیره‎ تأمین و محدودیت‎های آنالیز SWOT، برای بهبود عملکرد زنجیره‎ تأمین متمرکز است. 
روش: در ابتدا از تکنیک‎های تصمیم‎گیری چند معیاره استفاده شد. از روش سوآرا برای وزن‎دهی به معیارهای زنجیره‎ تأمین لارج و از روش آراس خاکستری به‌منظور اولویت‎بندی استراتژی‎ها بهره گرفته شد. در سطوح مختلف قوت، ضعف، فرصت و تهدید از تحلیل SWOT، استراتژی‎های مناسب شناسایی شدند. به‌منظور تعیین ترکیب بهینه استراتژی‎ها، از ارزش شاپلی فازی و تئوری بازی استفاده شد. 
یافته‎ها: نتایج وزن‎دهی نشان داد که معیارهای ضایعات کسب‎وکار، کیفیت و هزینه از بالاترین اهمیت برخوردار هستند. همچنین هشت استراتژی در سطوح مختلف قوت، ضعف، فرصت و تهدید از تحلیل SWOT برای تعیین ترکیب بهینه استرات‍ژی‎ها انتخاب شدند. 
نتیجه‎گیری: بر اساس نتایج تحقیق، ترکیب بهینه استراتژی ۱ WT ۲ WO ۲ ST ۲ SO پیشنهاد شد که شامل استراتژی‎های وجود شبکه یکپارچه برای تولید، انتقال، کاهش ضایعات فنی و غیرفنی در شبکه توزیع و خرید برق توسط شرکت‎های خصوصی بود.</field></doc></add>