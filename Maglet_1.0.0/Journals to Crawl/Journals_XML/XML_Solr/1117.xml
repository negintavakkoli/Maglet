<add><doc><field name="journal_id">10042</field><field name="abstract">هدف پژوهش حاضر، تدوین استراتژی‎های مبتنی بر سناریو در سازمان زمین و مسکن می‌باشد که با ترسیم تصاویری از آینده صورت گرفته است. به منظور تعیین استراتژی‌ها، از روش شوارتز و روش هم‎زمان استفاده شده است. مطالعه حاضر در سال ۱۳۹۴ با در نظر گرفتن افق زمانی سال ۱۴۰۴ صورت پذیرفته است. جامعه آماری، کلیه مدیران ارشد شهرداری و خبرگان حوزه زمین و مسکن شهری سازمان زمین و مسکن مشهد می‌باشند که تعداد آنها ۲۷ نفر بوده که ۱۵ نفر به صورت هدفمند انتخاب شدند. داده‎ها در این پژوهش از طریق مطالعات کتابخانه‎ای و نیمه‌ساختاریافته، جمع‎آوری و روندها و عوامل دارای عدم‌قطعیت، شناسایی شدند. سپس ماتریس تأثیر- عدم‏قطعیت، ترسیم و با مشخص شدن ابعاد با استفاده از روش هم‏زمان (ترکیبی)، چهار سناریوی برخورداری بالا- انحطاط بالا، برخورداری پایین- انحطاط بالا، برخورداری بالا- انحطاط پایین و برخورداری پایین- انحطاط پایین، تدوین و چهار استراتژی محافظت- حمایت- مشارکت، اصلاح- مداخله- پشتیبانی، عدم‏مداخله- هدایت و مقاومت- دگرگون‎سازی، پیشنهاد گردید.</field></doc></add>