<add><doc><field name="journal_id">10010</field><field name="abstract">با توجه به اینکه سازة هوش معنوی از هوش­های هیجانی، عاطفی و عقلایی کامل­تر است و سایر هوش­ها را تحت تأثیر قرار می­دهد، پژوهش حاضر تأثیر این هوش را بر عملکرد ارزیابی می­کند. این پژوهش از نظر هدف کاربردی و از نظر نحوة گرآوری داده‌ها توصیفی از نوع همبستگی است. جامعة آماری پژوهش ادارة آموزش‌وپرورش منطقة شش تهران است که به روش نمونه‌گیری تصادفی ۸۵ نفر به عنوان نمونه از میان آن‌ها انتخاب شد. در راستای سنجش شاخص‌های مربوطه با بهره­گیری از نظرهای خبرگان، به هفت شاخص اصلی برای سنجش متغیر هوش معنوی دست یافتیم. ابزار تحقیق پرسشنامه است که پایایی و روایی آن، به ترتیب، از طریق محاسبة آلفای کرونباخ، و روایی محتوا و روایی سازه تأیید شد. داده‌ها به روش مدل‌سازی معادلات ساختاری با کمک نرم‌افزار PLS تجزیه‌وتحلیل شد. بر اساس نتایج این پژوهش، تأثیر شاخص­های خودآگاهی، انعطاف‌پذیری، شکیبایی، تجربه‎های معنوی و توانایی حل مسئله بر عملکرد تأیید، و تأثیر دو شاخص هدفمندی و تعالی‌جویی بر عملکرد رد شد.</field></doc></add>