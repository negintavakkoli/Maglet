<add><doc><field name="journal_id">10005</field><field name="abstract"> امروزه سازمان‌ها نسبت به گذشته تغییر کرده‌اند، درگذشته سازمان‌ها بر حفظ و محرمانه نگه‌داشتن اطلاعات و داده‌ها تأکید داشتند، اما در حال حاضر اشتراک اطلاعاتی در سرتاسر مرزهای سازمانی اولویت اصلی آن‌هاست. بااین‌وجود فرایند به اشتراک‌گذاری اطلاعات با چالش‌ها و عوامل اثرگذار بسیاری روبرو است. بر این اساس پژوهش حاضر سعی در بررسی تأثیر عوامل مؤثر بر میزان و نحوۀ اشتراک اطلاعات میان سازمان‌های دولتی دارد. این پژوهش از حیث هدف کاربردی و از حیث روش پیمایشی- تحلیلی است. جامعۀ آماری پژوهش کلیۀ کارشناسان و مدیران فناوری اطلاعات ادارات کل دولتی استان خراسان رضوی در شهر مشهد می‌باشد. که بر اساس آمار و اطلاعات موجود تعداد آنها حدود ۱۳۰ نفراست، با استفاده از فرمول کوکران برای جامعۀ معلوم نمونه‌ای مشتمل بر ۱۰۸ نفر انتخاب گردید. برای گردآوری داده‌های مورد‌نیاز از پرسشنامه استفاده گردید. تجزیه‌وتحلیل داده‌ها نیز با استفاده از الگوی مدل‌یابی معادلات ساختاری صورت گرفت. یافته‌های پژوهش بیانگر تأثیر رهبری سطح بالا، ارتباط و تعامل دوجانبه، سازگاری، حمایت مدیریت عالی، هزینه‌های مالی، فرایند امنیت، مزایا و ریسک‌های مورد انتظار بر میزان اشتراک اطلاعات میان سازمان‌های دولتی است اما قوانین و سیاست‌ها، اعتماد بین سازمانی و قابلیت‌های فناوری اطلاعات تأثیر معنی‌داری بر میزان اشتراک اطلاعات میان سازمان‌های دولتی نداشته است. </field></doc></add>