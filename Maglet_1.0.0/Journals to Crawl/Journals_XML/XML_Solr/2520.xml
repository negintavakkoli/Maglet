<add><doc><field name="journal_id">10014</field><field name="abstract">هدف این پژوهش، شناسایی و سنجش میزان وجود زیرساخت‌های مدیریت دانش پروژه‌ها در تعدادی از سازمان‌های پروژه‌محور صنایع بالادستی نفت و گاز ایران و مقایسه‌ی آن‌ها است. این پژوهش با بهره‌گیری از رویکرد پژوهش کمّی و استراتژی پیمایشی به رصد زیرساخت‌های مدیریت دانش پروژه‌ها پرداخته است. پرسشنامه‌های سنجش زیرساخت‌های مدیریت دانش در 41 سازمان بالادستی صنعت نفت و گاز تکمیل گشت. براساس نتایج، از میان زیرساخت‌های مدیریت دانش، مؤلفه‌های «فرهنگ سازمانی» و «نیروی انسانی» بیشترین و مؤلفه‌ی «ساختار» کمترین سطح را داشته‌اند. سازمان‌های مشاور، پیمانکار عمومی، مدیریت طرح، پیمانکار طرح و ساخت و کارفرما در رتبه‌های یک تا پنج از حیث مناسب بودن ساختارهای مدیریت دانش قرار داشتند. از منظر دولتی و خصوصی بودن، سازمان‌های خصوصی در رتبه‌ی نخست و پس از آن سازمان‌های نیمه‌خصوصی و دولتی در جایگاه‌های بعدی از لحاظ زیرساخت‌های مدیریت دانش قرار داشتند؛ در عین حال، هیچ‌یک از این دو رتبه‌بندی از نظر آماری تفاوت معناداری را بین بخش های مورد بررسی نشان نداد.</field></doc></add>