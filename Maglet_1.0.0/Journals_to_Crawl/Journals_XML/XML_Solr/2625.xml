<add><doc><field name="journal_id">10014</field><field name="abstract">فرهنگ کارآفرینانه با ایجاد نظامی از ارزش‌های مشترک، باعث ارتقاء سطح بهره‌وری سازمان‌ها می‌شود. از آن‌جایی‌که تاکنون مدلی جامع برای فرهنگ کارآفرینانه ارائه نشده و با توجه به اهمیت شرکت گاز استان سیستان و بلوچستان به‌عنوان یک سازمان خدماتی، با استفاده از روش تحقیق کیفی با رویکرد کاربردی، مدل فرهنگ کارآفرینانه مناسب این شرکت ارائه شده است. این پژوهش از لحاظ هدف، کاربردی و از نظر ماهیت، توصیفی-پیمایشی است. به‌منظور طراحی مدل پژوهش، مصاحبه نیمه‌ساختاریافته‌ای با ۱۲ نفر از خبرگان سازمان انجام شد و اطلاعات به‌دست آمده با تکیه بر نظریه‌پردازی داده‌بنیاد مورد تحلیل قرار گرفت. سپس نتایج در قالب ۵ بعد اشتیاق سازمانی، تعهد ذی‌نفعان، ظرفیت توسعه و یادگیری، هماهنگی‌ و انسجام و تغییرات مبتنی بر شناخت فرصت و ۱۴ مؤلفه، شناسایی و دسته‌بندی گردید. روایی محتوایی مدل توسط اساتید دانشگاه و اعضای گروه پژوهش تأیید شد و پایایی مدل نیز از طریق شاخص کاپا مورد سنجش قرار گرفت.</field></doc></add>