<add><doc><field name="journal_id">10005</field><field name="abstract">یکی از مباحث مهم و کلیدی برای سازمان‌های دولتی اجرای سیاست‌های تدوین شده است، صنعت گردشگری بزرگترین صنعت دنیا بوده و سازمان جهانی جهانگردی هشدار داده است که بسیاری از سیاست‌های تدوین شده در سطح ملی به ندرت اجرایی شده است.. اجرای سیاست‌های گردشگری نیازمند هماهنگی و همکاری و مشارکت میان همه بازیگران است. هدف اصلی این پژوهش شناسایی، اولویت‌بندی و طراحی مدل بازیگران سیاست‌های اجرای گردشگری کشور است، که بر اجرا و یا شکست سیاست‌های تدوین شده اثر می‌گذارند. جهت مشخص نمودن بازیگران سیاست‌های گردشگری از روش دلفی از چهار مرحله استفاده شده است. تعداد اعضای گروه دلفی 30 نفر است. جهت اولویت‌بندی بازیگران سیاست‌های گردشگری از روش تاپسیس فازی استفاده شده است. جهت سنجش اثرگذاری هر یک از متغیرها بر اجرای سیاست‌های گردشگری از آزمون‌ تحلیل عاملی در نرم‌افزار لیزرل بهره گرفته شده است. تعداد بازیگران اجرای سیاست‌های گردشگری ایران 23 ارگان و وزارت‌خانه است که رتبه‌بندی هر یک از این بازیگران مشخص شده است. جهت تعیین روایی پرسشنامه نیز از نظر خبرگان استفاده شد. نتایج حاصل از این پژوهش نشان داد که در اجرای سیاست‌های گردشگری، همکاری همه بازیگران شناخته شده ضروری است و در صورتی که حتی یکی از بازیگران اجرای سیاست‌ها گردشگری در اجرای سیاست‌ها همکاری نکند، سیاست‌های گردشگری به اجرا در نخواهد آمد.</field></doc></add>