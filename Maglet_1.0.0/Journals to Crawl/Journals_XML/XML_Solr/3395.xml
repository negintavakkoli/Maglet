<add><doc><field name="journal_id">10018</field><field name="abstract">با توجه به رقابتی شدن محیط کسب‌وکار در طی چند دهه‌ اخیر،شرکت‌های بزرگ با وجود دسترسی به منابع مالی و کانال‌های توزیع با دیوان‌سالاری، لَختی و عدم انعطاف‌پذیری روبرو هستند، در مقابل شرکت‌های کوچک فناوری‌محور با وجود انعطاف‌پذیری و توانمندی نوآوری بالا با کمبود منابع و عدم دسترسی به بازار روبرو هستند.بنابراین هر دو دسته شرکت‌های فوق برای حفظ موقعیت خود در فضای رقابتی و ادامه حیات نیاز دارند که با همدیگر همکاری کنند.با این حال همکاری فناورانه بین شرکت‌ها موضوعی پیچیده است که بررسی جامع آن نیازمند نگرشی نظام‌مند و کل‌نگر است.در این راستا میتوان از رویکرد اکوسیستمی برای تحلیل و تبیین فرآیند همکاری فناورانه بین دو دسته شرکت‌های مذکور استفاده کرد.به همین منظور در راستای تدوین چارچوب مناسب برای تحلیل اکوسیستم همکاری فناورانه از روش مرور نظام‌مند استفاده و با جستجو در پایگاه‌های معتبر تعداد 605 سند استخراج شد که پس از بررسی‌های لازم 63 مورد از آن‌ها به‌عنوان اسناد مرتبط و معتبر شناسایی و در ادامه نیز با استفاده از روش فراترکیب، اسناد منتخب بررسی و کدگذاری شدند.در نهایت کدهای استخراج شده در ذیل 5 مقوله قرار گرفتند که یک مقوله در مورد ویژگی‌های اکوسیستم بود و 4 مورد دیگر به مقوله‌هایی اشاره داشتند که در تحلیل اکوسیستم باید به آن‌ها توجه شود این مقوله‌ها عبارتند: چرخه عمر، ابعاد تحلیل، نقش‌ها و نهادهای حاضر در اکوسیستم همکاری فناورانه.</field></doc></add>