<add><doc><field name="journal_id">10006</field><field name="abstract">اشتیاق شغلی کارکنان در یک سازمان می­تواند به عوامل مختلفی مانند جامعه‌پذیربودن و هویت ‌سازمانی افراد وابسته باشد. بنابراین، هدف پژوهش حاضر بررسی نقش میانجی هویت سازمانی در رابطة جامعه­پذیری سازمانی با اشتیاق شغلی معلمان دوره­های ابتدایی و متوسط در سال تحصیلی ۹۶-۱۳۹۵ بوده است. پژوهش حاضر از نظر هدف، کاربردی و از نظر نحوة گردآوری داده­ها از نوع تحقیقات توصیفی  همبستگی است. جامعة آماری تحقیق شامل همة معلمان شاغل در آموزش‌وپرورش شهر سمنان (۱۳۵۰ نفر) بود. شرکت‌کنندگان ۲۸۰ نفر از معلمان دورة ابتدایی و متوسطة اول (۱۷۶ نفر معلمان دورة ابتدایی، ۱۰۴ نفر معلمان دورة متوسطه) بودند که با روش نمونه‌گیری تصادفی طبقه­ای نسبی انتخاب شدند و پرسشنامه­های جامعه‌پذیری سازمانی، هویت‌ سازمانی و اشتیاق‌ شغلی را تکمیل کردند. داده‌ها با مدل‌سازی معادلات ساختاری با به‌کارگیری نرم‌افزار Lisrel تحلیل شد. یافته‌ها نشان داد بین جامعه‌پذیری سازمانی، هویت ‌سازمانی و اشتیاق شغلی معلمان رابطة مثبت و معناداری وجود دارد. جامعه­پذیری سازمانی بر اشتیاق شغلی، و جامعه­پذیری ‌سازمانی بر هویت ‌سازمانی اثر مثبت و معناداری می‌گذارد. همچنین، هویت ‌سازمانی بر اشتیاق شغلی و هویت سازمانی اثر مثبت و معناداری می‌گذارد و در نهایت، جامعه­پذیری سازمانی با میانجی­گری هویت‌ سازمانی اثر غیرمستقیم و معناداری بر اشتیاق شغلی معلمان می‌گذارد. جامعه­پذیری سازمانی هم به‌طور مستقیم و هم غیرمستقیم با میانجی­گری هویت ‌سازمانی می­تواند اشتیاق شغلی معلمان را تحت تأثیر قرار دهد. 
 
 </field></doc></add>