<add><doc><field name="journal_id">10014</field><field name="abstract">هدف این مطالعه بررسی تاثیر رهبری اصیل بر یادگیری سازمانی با توجه به نقش میانجی هوش سازمانی بوده است. پژوهش حاضر به ‌لحاظ هدف، کاربردی و از نوع توصیفی و از نظر جمع‌آوری داده‌ها پیمایشی به‌شمار می‌آید. ابزار گردآوری داده‌ها در این پژوهش، پرسشنامه استاندارد رهبری اصیل والومبا و همکاران (۲۰۰۶)، پرسشنامه هوش‌ سازمانی آلبرخت (۲۰۰۱) و پرسشنامه یادگیری سازمانی دیان نیفه (۲۰۰۱) بوده است و برای سنجش متغیرها از طیف پنج‌تایی لیکرت استفاده شد. جامعه آماری این تحقیق مشتمل بر ۴۰۰ نفر از کارکنان رسمی پالایشگاه دوم مجتمع گاز پارس جنوبی بود. با استفاده از فرمول کوکران تعداد ۱۱۹ نفر به‌عنوان نمونه نهایی تحقیق مورد بررسی قرار گرفتند. برای تجزیه و تحلیل داده‌های گردآوری شده، در بخش آمار توصیفی از نرم افزار SPSS و در بخش آمار استنباطی از آزمون معادلات ساختاری استفاده شد. نتایج به‌دست آمده از این پژوهش نشان داد که رهبری اصیل بر هوش و یادگیری سازمانی تاثیر معناداری دارد. همچنین نقش میانجی هوش سازمانی نیز با توجه به تاثیر معنادار بودن روابط مورد تایید قرار گرفت.</field></doc></add>