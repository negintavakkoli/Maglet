<add><doc><field name="journal_id">10025</field><field name="abstract">از اندرزنامه‌ای که به نام  اندرز اوشنر دانا  مشهور است تاکنون پنج نسخة دست‌نویس یافت شده (K20، P33، M90، R410 و C165)،‌ که همگی مضمونی یکسان دارند، به جز آن‌که دست‌نوشته‌های R410 و C165 فقط مشتمل بر 22 بند از سه دست‌نوشتة دیگر است. در این مقاله، دست‌نوشته‌ای نو منسوب به اوشنر دانا معرفی می‌شود (دست‌نوشتة TD26) که با پنج دست‌نوشتة دیگر بسیار متفاوت است. برخی از اندرزهای متن‌ پیشین را ندارد و تعدادی اندرزهای دیگر دارد که به همان سبک نوشته شده است و به همین دلیل می‌توان یقین داشت که TD26 مشتمل بر بخشی از اندرزنامة اصلی اوشنر است که در پنج دست‌نوشتة پیشین باقی نمانده است.</field></doc></add>