<add><doc><field name="journal_id">10040</field><field name="abstract">در ایران، کارآفرینی پدیده‏ای بسیار نو و پژوهش‏ها به‏ویژه در مورد کارآفرینی زنان، بسیار محدود می‏باشد. همچنین، به‏رغم اینکه در سال‏های اخیر شاهد تمایل بیشتر زنان ایرانی، به مشارکت اقتصادی و اجتماعی و خصوصا تحصیلات عالی هستیم، قادر به بهره‏مندی از مشارکت آنان در امور اقتصادی جامعه نمی‌باشیم. به‏منظور بررسی عوامل فرهنگی- اجتماعی موثر در راه اندازی فعالیت‏های اقتصادی کارآفرینانه توسط زنان دانشگاهی ایران، پس از مرور ادبیات کارآفرینی زنان، فهرستی از عوامل فرهنگی اجتماعی موثر بر ایجاد کسب و کارهای جدید بدست آمد. به منظور تعیین عوامل فرهنگی اجتماعی موثر بر ایجاد کسب و کارهای زنان دانشگاهی ایران، پرسشنامه‏ای طراحی و پس از اصلاح بر اساس نظرات خبرگان کارآفرینی و انجام پیش آزمون، در جامعه نمونه ایران مورد سنجش قرار گرفت. نتایج نشان می‏دهد که از میان عوامل فرهنگی _ اجتماعی که شامل نگرش موافق اطرافیان به زن کارآفرین، ارزش‏ها و باورهای جامعه، وجود الگوی نقش در اطرافیان، برقراری تعادل بین خانواده و کار، آموزش و محرک‏های محیطی می‏باشد، تنها عامل تقویت کننده، نگرش موافق اطرافیان به زن کارآفرین می‌باشد و سایر عوامل در این امر بی‏تاثیر هستند.</field></doc></add>