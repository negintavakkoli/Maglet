<add><doc><field name="journal_id">10001</field><field name="abstract">هدف این تحقیق بررسی تاثیر ارزشیابی نادرست شرکت‌ها در بازار سرمایه بر روی سرمایه گذاری شرکت‌ها است. ارزشیابی نادرست به شرایطی اطلاق می‌شود که در آن قیمت سهام شرکت‌ها متفاوت از ارزش ذاتی آن می‌گردد. جامعه آماری تحقیق را کلیه شرکت‌های پذیرفته شده در بورس اوراق بهادار تهران و نمونه آماری شامل ۱۰۰ شرکت تولیدی برای دوره زمانی۱۳۸۱ الی ۱۳۹۰ می‌باشد. داده‌های پانل این تحقیق بر اساس روش رگرسیونی حداقل مربعات تعمیم یافته (GLS) با اثرات ثابت مورد تجزیه و تحلیل قرار گرفته است. نتایج تحقیق نشان می‌دهد که عامل غیر بنیادی قیمت سهام شرکت‌ها در بازار سرمایه تاثیری مثبت و معناداری بر روی میزان سرمایه گذاری شرکت‌ها دارد. این نتیجه نشان می‌دهد که ارزش بازار سهام شرکت‌ها در بازار سرمایه تهران، اطلاعاتی را برای مدیران شرکت‌ها در ارتباط با تصمیمات سرمایه گذاری فراهم می‌کند. مدیران، قیمت‌های بالاتر سهام شرکت‌ها را به عنوان علامت هایی از انتظارات مثبت سرمایه گذاران شرکت‌ها نسبت به تصمیمات سرمایه گذاری در نظر می‌گیرند.</field></doc></add>