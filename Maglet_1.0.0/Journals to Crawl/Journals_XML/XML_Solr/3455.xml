<add><doc><field name="journal_id">10018</field><field name="abstract">هدف از این مقاله بررسی روش‌های متنوع تحلیلی ضریب نفوذ فناوری نسل پنجم (5G) و در نهایت محاسبه ضریب نفوذ 5G در ایران بر اساس روش پرتو است. میزان ضریب نفوذ فناوری 5G برای پیش‌بینی زمان و نحوه گذر به شبکه 5G مهم است. در این مقاله فرض بر آن است که نفوذ اولیه 5G به میزان نفوذ موج قبلی فناوری بی‌سیم تلفن همراه که "نسل چهارم 4G" نامیده می‌شود، بستگی دارد. مشترکین تنها از نسل قبلی خود به یک نسل بعد مهاجرت خواهند کرد. محاسبه میزان ضریب نفوذ فناوری 5G بر اساس روش پرتو به میزان ضریب نفوذ 4G در همان سال بستگی دارد. ضریب نفوذ فناوری 5G در ایران روش پرتو محاسبه شده است. پیش‌بینی تعداد مشترکین منحصربه‌فرد 5G در سال‌های بعد از راه‌اندازی نیز با پیش‌بینی تعداد مشترکین منحصربه‌فرد فناوری 4G با استفاده از روش گومپرتز صورت گرفته است. بهترین زمان جهت سرمایه‌گذاری گسترده اپراتور در حوزه 5G سال 2025 و بهترین زمان برای جایگزینی فناوری 5G بجای فناوری 4G در اپراتورهای ارتباطی و عدم سرمایه‌گذاری در حوزه 4G نیز سال 2029 پیش‌بینی شده است.</field></doc></add>