<add><doc><field name="journal_id">10001</field><field name="abstract">مدیران، مسئولان تهیۀ صورت­های مالی به حساب می‌آیند و به­طور بالقوه سعی می‌کنند تصویر واحد تجاری را مطلوب جلوه دهند. در این راستا تمایل دارند افشای اخبار بد را به تأخیر بیندازند و اخبار خوب را هرچه سریع­تر افشا کنند. تمایل مدیران برای افشا نکردن اخبار بد، به ایجاد ریسک سقوط قیمت سهام منجر می­شود. در وضعیت وجود عدم تقارن اطلاعاتی، مدیران از توانایی‌ها و فرصت‌های بیشتری برایافشا نکردناخباربدوتسریعدرافشایاخبارخوببرخوردار هستند؛ ازاین­رو می‌توان گفت عدم تقارن اطلاعاتی، ریسک سقوط آتی قیمت سهام را افزایش می‌دهد. هدف اصلی پژوهش حاضر بررسی تأثیر عدم تقارن اطلاعاتی بر ریسک سقوط آتی قیمت سهام است. به‌منظور دستیابی به هدف فوق، سه فرضیه تدوین شده است. جامعۀ آماری از بین نمونه‏ای از شرکت‏های پذیرفته‌شده در بورس اوراق بهادار طی سال‏های 1380 تا 1392 انتخاب و به­منظور آزمون فرضیه‏ها از روش رگرسیون لجستیک و مدل داده‏های ترکیبی استفاده شده است. یافته‌های پژوهش حاضر نشان می­دهد بین عدم تقارن اطلاعاتی و ریسک سقوط آتی قیمت سهام، رابطۀ مستقیم وجود دارد؛ بنابراین می‏توان نتیجه گرفت با افزایش میزان عدم تقارن اطلاعاتی، ریسک سقوط آتی قیمت سهام افزایش می‌یابد.         </field></doc></add>