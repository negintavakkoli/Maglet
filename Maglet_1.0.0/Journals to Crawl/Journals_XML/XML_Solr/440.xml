<add><doc><field name="journal_id">10001</field><field name="abstract">تأمین وجوه مورد نیاز برای سرمایه‏گذاری شرکت‏ها معمولا از طریق ابزارهای متنوع تأمین مالی صورت می‏گیرد که هر یک ویژگی‏های خاص خود را داراست. در ایران این ابزارها بیشتر به وام و سهام عادی محدود می‏شوند. این پژوهش با رویکردی ابتکاری و با استفاده از روش پویایی‏شناسی سیستمی و ارتباط داده‏های مالی و بازار سرمایه، به بررسی و شبیه‏سازی نقش اهرم مالی بر ارزش شرکت و قیمت سهام شرکت ملی صنایع مس ایران پرداخته است. الگوی سیستمی پژوهش با استفاده از این رویکرد و با نرم‏افزار Vensim DSS شبیه‏سازی و تحلیل شده است. نتایج حاکی از آن است که افزایش اهرم مالی نقش چندانی در ارزش شرکت نداشته، اما افزایش حقوق‏صاحبان‏سهام به نسبت بدهی‏ها، تأثیر بسزایی در کاهش نرخ بازده مورد انتظار سهامداران و افزایش ارزش شرکت ایفا می‏کند؛ به ‌طوری ‌که در پایان افق پژوهش نرخ هزینه سرمایه تا ۷٪ کاهش یافته و در اواخر دوره قیمت سهام نیز تا نزدیک ۸۰۰۰ ریال را تجربه خواهد کرد.</field></doc></add>