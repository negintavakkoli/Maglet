<add><doc><field name="journal_id">10008</field><field name="abstract">در این پژوهش سعی شده است با مطرح‌کردن رویکرد مدیریت زنجیرة تأمین لارج به‌عنوان روشی تقریبا جامع، به راهبرد‌های ناب، چابک، تاب‌آوری و سبز در صنعت سیمان به‌طورهم‌زمان توجه شود. درنتیجه، با به‌کارگیری روش پیمایشی و دریافت نظرهای ۲۱ متخصص در صنعت سیمان، هریک از ابعاد رویکرد لارج با استفاده از تکنیک‌های تصمیم‌گیری چندمعیاره شامل روش‌های سوارا و ویکور، وزن‌دهی و اولویت‌بندی شد. سپس نتایج با روش‌کوپراس- خاکستری مقایسه شد. طبق نتایج نهایی هر دو روش، راهبرد‌های تاب‌آوری، سبز، ناب و چابک به‌ترتیب اولویت اول تا چهارم را در صنعت سیمان داشتند؛ به‌عبارت دیگر، تمرکز بر ایجاد وضعیتی متعادل و انطباق با شرایط محیطی و همچنین تغییر در طراحی فرایندها و محصولات به‌سوی فرایندهای دوستدار محیط‌زیست اولویت‌های اول و دوم معرفی شده‌اند. انطباق با شرایط و لزوم تدوین استانداردهای سبز در زنجیرة تأمین صنعت سیمان از جمله راهکارهای پیشنهادی پژوهش هستند. این پژوهش با تمرکز بر تمام ابعاد زنجیرة تأمین لارج به بسط مفاهیم نظری آن کمک مؤثری کرده است.</field></doc></add>