<add><doc><field name="journal_id">10018</field><field name="abstract">باتوجه به اهمیت نوآوری، امروزه سازمان‌ها در تلاش اند با ارتقای آن به مزیت رقابتی و سهم بیشتر بازار دست پیدا کنند. در چنین شرایطی، افزایش قابلیت‌های یادگیری سازمان می‌تواند بهترین راه برای دستیابی به این موفقیت و همچنین بهره‌برداری از فرصت‌ها و انواع مختلف نوآوری باشد. بدین منظور شناسایی سبک‌های مختلف یادگیری و نوآوری کمک بسزایی در این امر دارد لذا در تحقیقات پیشین دو سبک نوآوری و یادگیری از طریق علم، فناوری و نوآوری (STI) و یادگیری از طریق انجام، استفاده و تعامل (DUI) مورد بررسی قرارگرفته شده‌اند. در این تحقیق نیز سعی شده است با شناخت الگوهای یادگیری و نوآوری در۷۲۸ شرکت فعال در دوحوزه با سطح فناوری بالا (صنعت فناوری اطلاعات و ارتباطات) و متوسط (صنعت نفت و گاز و قطعه سازی خودرو) در ایران به عنوان یک کشوردرحال توسعه زمینه‌ای در راستای اتخاذ سیاست‌های توسعه و ارتقای توانمندی نوآوری را فراهم نماید. لذا با تبیین شاخص‌های مناسب ارزیابی الگوهای یادگیری با روش تحلیل کلاس پنهان، چهار خوشه ۱-سبک یادگیری تلفیقیDUI متوسط+ STI خوب، ۲-سبک یادگیری DUI، ۳-سبک یادگیری تلفیقی (STI+DUI) قوی، ۴-سبک یادگیری STI متوسط شناسایی شده است. در آخر تاثیر الگوهای فوق بر عملکرد شرکت‌ها با روش رگرسیون لجستیک، مورد آزمون قرار گرفته و مشخص می‌شود سازمان‌هایی که از سبک یادگیری تلفیقی STI+DUI تبعیت می‌کنند از موفقیت بیشتری در رشدمالی، گستردگی عرضه کالا و نوآوری برخوردارند.</field></doc></add>