<add><doc><field name="journal_id">10038</field><field name="abstract">شناخت عوامل زمین­شناسی موثر بر وقوع زمین­لغزش­ها به منظور شناخت سازوکار آن­­ها ­و ­ارائه ­روش­های تثبیت دارای اهمیت ویژه‌ای ­است. در این پژوهش با بازدیدهای صحرایی، زمین­لغزش­های منطقه زمان­آباد در جنوب شرق همدان، در 10 ایستگاه، شناسایی شده و طی ­انجام آزمون­های آزمایشگاهی ترکیب کانی­شناسی، خصوصیات فیزیکی و مکانیکی مواد تشکیل دهنده لغزش­ها تعیین گردیده‏ است. سپس با استفاده از نرم افزار(slide ver5.014.2004)  پایداری آنها در شرایط استاتیکی و دینامیکی مورد تجزیه و تحلیل قرارگرفته است. خاک‏های تشکیل دهنده لغزش­ها­ ، نهشته­های انتقال­یافته یک کانال دیرینه می­باشند که در آن­ها هفت لایه تشخیص داده شده است. از هفت لایه مذکور براساس رده بندی متحد خاک چهار لایه­SM-SP,SW ­ SC,SP-SM,و سه­لایهCL نامگذاری گردیده­اند. کانی­های رسی موجود در لایه­های رسی (CL) ایلیت، کائولینیت و مونت‌موریلونیت می‌باشند. مهم­ترین عوامل لغزش­های موجود ترکیب کانی‌شناسی رس­ها، پنجه شویی شیب، گسل­های فعال، ناهمگنی مواد شیب و وجود خزش می‏باشد. با توجه به تجزیه و تحلیل انجام شده شیب­های مستعد گسیختگی ناهمگن هستند. ایستگاه های اول و چهارم که ناهمگنی بیشتری ­دارند کمترین ضریب اطمینان را در حالت استاتیکی نشان می­دهند. به جز ایستگاه‌های 5، 9 و 10 سایر ایستگاه‏ها در حالت دینامیکی ضریب اطمینان کمتر از یک دارند.</field></doc></add>