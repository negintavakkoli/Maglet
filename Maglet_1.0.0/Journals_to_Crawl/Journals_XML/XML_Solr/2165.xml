<add><doc><field name="journal_id">10008</field><field name="abstract">در رویکردهای سنتی مقادیر مرتبط با اهداف یک مدل تصمیم­گیری اغلب معین و قطعی فرض می‌شود، درحالی‌که در دنیای واقعی این مقادیر احتمالی است و تصمیم­گیرنده نمی­تواند آنها را به­طور قطعی تعیین کند. بهینه­سازی مالی یکی از حوزه­های جذاب در تصمیم­گیری در شرایط عدم اطمینان است. در مسئلۀ انتخاب سبد سرمایه­گذاری، تصمیم­گیرنده همزمان با اهداف مختلف و گاه متعارض مانند نرخ بازده، نقدینگی، سود تقسیمی و ریسک مواجه است. تاکنون روش‌های مختلف برنامه­ریزی چندهدفه از جمله برنامه­ریزی آرمانی و برنامه­ریزی توافقی که بیشترین میزان ترجیحات و آرمان‌های تصمیم‌گیرنده را ارضا کند و روش‌های مختلف برنامه­ریزی چندمعیاره برای مواجهه با مسئلۀ انتخاب سبد سهام استفاده‌ شده‌اند. در این پژوهش با تشکیل برنامه­ریزی تصادفی چندهدفه که شاخص‌های مرتبط با اهداف، تصادفی و مبتنی بر توزیع نرمال هستند، از مدل برنامه­ریزی توافقی با محدودیت تصادفی به‌منظور انتخاب سبد استفاده شد. پس از توسعه و حل مدل، در نهایت نتایج مدل برنامه‌ریزی برای انتخاب سبد سهام در بازار بورس تهران ارائه ‌شده است.</field></doc></add>