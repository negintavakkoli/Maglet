<add><doc><field name="journal_id">10014</field><field name="abstract">    در این تحقیق رابطه کارایی سرمایه فکری واجزای آن (سرمایه انسانی ،فیزیکی و ساختاری) با سه مولفه عملکرد مالی شامل سود هرسهم ،بازده حقوق صاحبان سهام و بازده دارائیها در بخش صنعت فرآورده‌های نفتی ایران به همراه دو متغیرکنترلی اندازه شرکت و اهرم مالی ، آزمون شده است.به منظور آزمون فرضیه‌های تحقیق، اطلاعات یازده شرکت بخش صنعت فرآورده‌های نفتی پذیرفته شده در بورس تهران در طی سال‌های 1386 الی 1390( شامل 55سال- شرکت) جمع‌آوری و با استفاده از روش پانل دیتا و رگرسیون  چندگانه مورد تحلیل و بررسی قرارگرفته است. نتایج نشان می‌دهدکه بین سرمایه فیزیکی با سود هرسهم و بازده حقوق صاحبان سهام، ارتباط معنی داری وجود دارد. اما بین سرمایه فیزیکی و بازده دارایی‌ها رابطه ی  معنی داری وجود ندارد. نتایج همچنین بیانگر این است که بین سرمایه انسانی و سرمایه ساختاری با سود هرسهم ، بازده حقوق صاحبان سهام و بازده دارایی‌ها رابطه ی معنی داری وجود دارد. در نهایت نتایج نشان دهنده ی این است که بین ضریب ارزش افزوده ی فکری و سود هرسهم ارتباط معنی داری وجود دارد، اما وجود رابطه‌ی معنی دار بین ضریب ارزش افزوده ی فکری با بازده حقوق صاحبان سهام و بازده دارایی‌ها تائید نشد.    
  
</field></doc></add>