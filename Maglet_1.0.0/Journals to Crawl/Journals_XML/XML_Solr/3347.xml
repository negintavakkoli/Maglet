<add><doc><field name="journal_id">10018</field><field name="abstract">در سازمان ‌ های پژوهشی، حفظ بقا منوط به نوآوری است. با توجه به تغییرات محیطی، این ‌ گونه سازمان ‌ ها نیازمند پرورش نوآوری وخلاقیت هستند. در اقتصاد مبتنی بر دانش، رفتارهای نوآورانه به ‌ عنوان کلید نوآوری، نقش به ‌ سزایی در خلق ارزش ‌ های سازمانی دارند و این مسأله در حوزة سازمان ‌ های تحقیقاتی وابسته به صنایع دفاع با توجه به نوع فعالیت، حائز اهمیت است. هدف پژوهش حاضر، بررسی نقش واسط اشتراک دانش در تأثیر اجزای سرمایة فکری بر رفتار نوآورانه در میان کارکنان یکی از مجموعه ‌ های تحقیقاتی وابسته به وزارت دفاع می‌‌ باشد. برای سنجش متغیرهای پژوهش از پرسشنامه ‌ ای شامل ۲۵ پرسش استفاده شد. این پرسشنامه، میان ۸۰ نفر از کارکنان سازمان مورد مطالعه توزیع گردید و داده ‌ ها با روش مدل ‌ سازی معادلات ساختاری تجزیه و شدند. نتایج پژوهش، وجود رابطه میان بعد انسانی سرمایة فکری و رفتار نوآورانه از طریق بعد تجربة برگزیدة اشتراک دانش و همچنین بعد ساختاری سرمایة فکری بر رفتار نوآورانه از طریق نقش میانجی، دو بعد رفتار اشتراک دانش را تأیید می‌‌ کند. در ادامه با توجه به اهمیت نوآوری در این سازمان ‌ ها و به منظور تقویت آن، بازگشت به میدان و مصاحبه ‌ های کیفی انجام گرفت و عوامل تأثیرگذار بر متغیرها و ارتباط سیستمی آنها شناسایی شد تا با استفاده از این نتایج و ارائة پیشنهادهای کاربردی بتوان سازمان را در جهت تقویت این روابط یاری نمود. نتایج تحلیل سیستمی بیان ‌ گر نقش مهم خلاقیت فردی و لزوم توجه به آن، در جهت تقویت روابط موجود است.</field></doc></add>