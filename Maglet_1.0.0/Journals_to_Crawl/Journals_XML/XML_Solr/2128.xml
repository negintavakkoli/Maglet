<add><doc><field name="journal_id">10008</field><field name="abstract">در بازار رقابتی امروز، بنگاهی پیروز است که با تکیه بر نیازهای مشتریان و توانمندی کارکنان خود، محصول و خدماتی را ارائه دهد که علاوه‌بر کاهش هزینه و قیمت، ارزش بالایی نزد مصرف‌کننده داشته باشد. برای رسیدن به این اهداف، باید سیستم‌های مدیریت هزینه و مدیریت کیفیت محصول به‌صورت همزمان به‌کار گرفته شوند که هزینه‌یابی هدف از ابزار راهبردی مدیریت هزینه برای برنامه‌ریزی سود و کاهش هزینه است. هدف این پژوهش ارائة چارچوبی به‌منظور تعیین هزینة هدف، ارزیابی و اولویت‌بندی کارکردهای محصول با توجه به اهمیت کیفیت محصول از نظر مشتریان است. با استفاده از رویکرد تعمیم کارکردهای کیفیت در هزینه‌یابی هدف و تلفیق آن با مدل کانوی فازی، می‌توان هزینه‌ها را کاهش داد و بیشترین رضایت مشتری را فراهم آورد. مدل پژوهش به‌صورت موردی یکی از محصولات شرکت پارس‌خزر را بررسی کرد و درنهایت کارکردهای محصول به‌منظور برنامه‌های بهبود و کاهش هزینه، اولویت‌بندی و ارائه شد.</field></doc></add>