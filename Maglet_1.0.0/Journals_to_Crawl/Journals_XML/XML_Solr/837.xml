<add><doc><field name="journal_id">10038</field><field name="abstract">درزه‌ها، نوارها، لایه‌های تغییر شکل یافته و گسل‌ها ساختارهای فیزیکی در توده سنگ هستند، خصوصیات هیدرولیکی این ساختارها و همچنین توزیع مکانی آنها در توده سنگ نفوذپذیر ممکن است شرایط پیچیده‌ای را به لحاظ محاسبه جریان در این توده سنگ‌ها ایجاد کنند. توجه و درک این نکته که این ساختارهاچگونه می‌توانند بر روی جریان سیال و مسیرهای عبور آن از توده سنگ تاثیر بگذارند در مطالعات اقتصادی و مدیریت به خصوص در مطالعه مخازن بسیار حائز اهمیت است. در این میان گسل‌ها ساختارهای پیچیده هیدرولیکی هستند که تعیین خصوصیات هیدرولیکی این مناطق یکی از مشکلات اجرایی به خصوص در مواردی نظیر محل دفن باطله‌های هسته‌ای و یا مخازن نفتی است. گسل‌ها در مناطق مختلف رفتارهای هیدرولیکی متفاوتی از خود نشان می‌دهند دربسیاری از حالات این ساختارها به عنوان مجراهایی برای عبور جریان عمل می‌کنند اما در مواقعی نیز این گسل‌ها به عنوان موانعی در برابر جریان و یا ترکیبی از هردو مورد فوق عمل کنند. هر کدام از این رفتارها می‌توانند اخلالی در حرکت سیال در منطقه ایجاد کنند. بنابراین مدل سازی و تعیین چگونگی رفتار هیدرولیکی گسل‌ها بسیار حائز اهمیت است. در ایران علیرغم اهمیت بالای این موضوع تاکنون مجموعه مدونی برای مطالعه نقش گسل‌ها ورفتار هیدرولیکی آنها در محیط‌های مختلف صورت نگرفته است. در این تحقیق به مروری اجمالی بر روی مدل‌های مختلف توصیف کننده شرایط هیدرولیکی مناطق گسلی (مدل‌های کاین، اسمیت، تیلور و..) پرداخته شد.</field></doc></add>