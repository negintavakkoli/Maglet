<add><doc><field name="journal_id">10006</field><field name="abstract">مدیران شهری همواره به دنبال حل مشکلات شهر به‌منظور ایجاد یک آرمان‌شهر ایده‌آل هستند، در این زمینه بررسی حرکت اربعین با درنظرگرفتن مسائل و مشکلاتی که مدیران شهری با آن مواجهند، نشان می‌دهد نه‌تنها بسیاری از این مشکلات در فضای اربعین حل ‌می‌شود، بلکه فراتر از آن، اربعین ساکنان خود را به‌سوی اهدافی والاتر و حرکت همراه با رشد دعوت می‌کند. این پژوهش با هدف بررسی جریان اربعین به‌ویژه در سال‌های اخیر به دنبال شناسایی ابعاد مختلف و متمایز، و تدوین الگوی سرمایة اجتماعی آن است. نوع تحقیق نظری و کاربردی و روش تحقیق کیفی است. قلمرو تحقیق، متن‌های مکتوب و شفاهی بوده و سعی بر توصیف کیفی محتوای مفاهیم متون شده است. روش گردآوری اطلاعات، میدانی و کتابخانه‌ای است و جامعه آماری شامل خبرگان حوزة معرفتی، شهری، مدیران و مجریان حاضر در اربعین و مجموعة کتب مرتبط با موضوع است. نمونه‌های پژوهش با روش نمونه‌گیری گلوله برفی انتخاب و حجم نمونة مورد نیاز براساس معیار اشباع نظری تعیین ‌شد. روش تجزیه‌وتحلیل داده، تحلیل مضمون بود. در نتیجة این پژوهش، ابعاد مختلفی از جریان اربعین و مؤلفه‌های سرمایة اجتماعی شناسایی‌ و پیشنهادهایی نیز برای به‌کارگیری الگوی به‌دست‌آمده برای مدیریت شهری مطرح شد.</field></doc></add>