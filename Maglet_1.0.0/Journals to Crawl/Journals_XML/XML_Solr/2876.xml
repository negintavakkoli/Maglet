<add><doc><field name="journal_id">10014</field><field name="abstract">  پژوهش حاضر با هدف تعیین اثر پیچیدگی شغلی بر خلاقیت کارکنان با نقش میانجیِ استرس شغلی     آنان در     شرکت خطوط لوله و مخابرات نفت ایران- منطقه جنوب‌شرق انجام شد. این تحقیق از لحاظ هدف، کاربردی و از نظر روش، از نوع همبستگی بود. جامعه آماری آن، کلیه کارکنان شرکت خطوط لوله و مخابرات نفت ایران- منطقه جنوب‌شرق به تعداد 1011 را شامل می‌گردید. از این جامعه آماری طبق جدول کرجسی و مورگان(1970)، نمونه‌ای به حجم 278 نفر به شیوه تصادفی طبقاتی انتخاب شد. برای گردآوری داده‌ها از سه پرسش‌نامه پیچیدگی شغلی هاکمن و اولدهام(1976)، استرس شغلی هریس و همکاران(1994) و خلاقیت تورنس(1980) استفاده شد. تجزیه‌وتحلیل داده‌ها با استفاده از مدل‌سازی معادلات ساختاری و به‌کمک نرم‌افزار     LISREL8.5       انجام شد. نتایج نشان داد که پیچیدگی شغلی بر خلاقیت از طریق نقش میانجی استرس شغلی تأثیر معنا‌داری دارد.     همچنین پیچیدگی شغلی بر خلاقیت تأثیر مثبت و معناداری دارد.  </field></doc></add>