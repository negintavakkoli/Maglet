<add><doc><field name="journal_id">10033</field><field name="abstract">هدف از این تحقیق بررسی اثر افزودن عصاره هیدروالکلی زعفران بر عملکرد، اجزای لاشه و برخی فراسنجه‌های بیوشیمیایی خون بلدرچین چالش یافته با آفلاتوکسین ب 1 بود. بدین منظور تعداد 168 قطعه جوجه بلدرچین یکروزه بطور تصادفی در 28 پن در قالب طرح کاملاً تصادفی توزیع شدند. گروه‌های آزمایشی شامل سطوح 0، 3 و 6 میلی‌گرم در کیلوگرم آفلاتوکسین ب 1، ‌گروه‌ حاوی 3 میلی‌گرم آفلاتوکسین ب 1 با 350 میلی‌گرم عصاره هیدروالکلی گلبرگ زعفران، ‌گروه‌ حاوی 3 میلی‌گرم آفلاتوکسین ب 1 با 700 میلی‌‌‌‌‌گرم عصاره هیدروالکلی گلبرگ زعفران، ‌گروه‌ حاوی 6 میلی‌گرم آفلاتوکسین ب 1 با 350 میلی‌گرم عصاره هیدروالکلی گلبرگ زعفران، ‌گروه‌ حاوی 6 میلی‌گرم آفلاتوکسین ب 1 با 700 میلی‌گرم عصاره هیدروالکلی گلبرگ زعفران بودند. هر ‌گروه‌ دارای 4 تکرار و 6 پرنده در هر تکرار بود. در 42 روزگی، دو قطعه پرنده از هر پن انتخاب، کشتار و وزن نسبی اجزای لاشه تعیین شد. نتایج نشان داد جوجه‌های آلوده با سطوح 3 و 6 آفلاتوکسین، از مصرف خوراک و افزایش وزن بدن کمتری در مقایسه با شاهد برخوردار بودند و افزودن سطوح 350 و 700 عصاره زعفران به جیره بلدرچین، بخشی از کاهش وزن بدنی و مصرف خوراک ناشی از آفلاتوکسین جبران گردید. ضریب تبدیل خوراک نیز در ‌گروه‌های چالش یافته با سطوح 3 و 6 آفلاتوکسین بطور معنی‌داری افزایش یافت و افزودن 700 عصاره زعفران به سطح 3آفلاتوکسین باعث کاهش معنی‌دار ضریب تبدیل گردید. بترتیب افزایش وزن نسبی کبد و کاهش وزن نسبی بورس در جوجه‌های چالش یافته با سطوح 3 و 6آفلاتوکسین مشاهده شد. آفلاتوکسین بر وزن نسبی و طول نسبی روده تأثیر گذاشت. آفلاتوکسین باعث کاهش تری‌گلیسرید و کلسترول و افزایش فعالیت آنزیم آسپارتات آمینوترانسفراز خون گردید، بنابراین با توجه به هزینه‌های عصاره‌گیری، جهت کاهش اثرات منفی آفلاتوکسین در بلدرچین، افزودن سطح 350 میلی‌گرم عصاره هیدروالکلی زعفران به جیره بلدرچین، توصیه می‌شود.</field></doc></add>