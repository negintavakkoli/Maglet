<add><doc><field name="journal_id">10014</field><field name="abstract">  پژوهش حاضر با هدف بررسی تأثیر معنویت محیط کار بر سلامت روانی جامع کارکنان و سه بُعد اصلی آن (بهزیستی هیجانی، بهزیستی روان‌شناختی و بهزیستی اجتماعی) صورت گرفت. این تحقیق از نظر هدف، کاربردی و از نظر روش گردآوری داده‌ها از نوع پیمایشی می‌باشد. برای تجزیه و تحلیل داده‌ها و آزمون فرضیه‌ها نیز از روش مدل‌سازی معادلات ساختاری استفاده شد. جامعه آماریِ تحقیق شامل کارکنان شرکت پتروشیمی پازارگاد واقع در عسلویه بود. حجم نمونه بر اساس جدول مورگان تعیین شد که در نهایت، تعداد 238 نفر با استفاده از روش نمونه‌گیری تصادفی ساده انتخاب شدند. ابزار گردآوری داده‌ها، پرسش‌نامه معنویت محیط کار میلیمن و همکاران و پرسش‌نامه کوتاه شده سلامت روانی جامع کیز بود. روایی هر دو پرسش‌نامه از نظر روایی ظاهری، محتوایی و سازه مورد بررسی قرار گرفته و برای آزمون پایایی آنها نیز از ضریب آلفای کرونباخ استفاده شد. مقدار این ضریب برای پرسش‌نامه میلیمن 0/81 و برای پرسش‌نامه کیز0/84 به‌دست آمده است. داده‌های گردآوری شده با استفاده از نرم‌افزارهای آماری   SPSS25           و   Amos23     &lt;span b="" lang="FA" style="font-size:12.0pt;
font-family:"&gt;     مورد تجزیه و تحلیل قرار گرفتند. یافته‌های به‌دست آمده نشان می‌دهد متغیّر معنویتِ محیط کار در مجموع دارای ضریب تأثیر قابل‌ملاحظه‌ی 68 درصد بر سلامت روانی جامع کارکنان می‌باشد. کلیه فرضیه‌های فرعی تحقیق نیز تأیید گردید.   </field></doc></add>