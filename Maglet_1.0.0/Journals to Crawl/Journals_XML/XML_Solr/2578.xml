<add><doc><field name="journal_id">10014</field><field name="abstract">  وجود     رهبران     تحول‌آفرین     که با     ایجاد جوّ مبتنی بر اعتماد     و     بازآرایی فرهنگ سازمانی در جهت تقویت رفتارهای شهروندیِ سازمانی،     منجر به تشویق کارکنان برای به اشتراک‌گذاری دانش     شوند، برای سازمان‌ها ارزشمند است.     هدف پژوهش حاضر، بررسی نقش رهبریِ تحول‌آفرین بر تسهیم دانش در میان کارکنان شرکت ملی مناطق نفت‌خیز جنوب     با نقش واسطه‌ایِ اعتماد سازمانی و رفتار شهروند سازمانی می‌باشد. روش پژوهش از نوع توصیفی-همبستگی و جامعه آماریِ پژوهش    ،     کارکنان سازمان مورد اشاره به تعداد 1500 نفر و نمونه آماری، 306 نفر از کارکنان بر اساس فرمول کوکران بود. جهت جمع‌آوری اطلاعات از پرسش‌نامه استاندارد استفاده شد.     پایایی پرسش‌نامه با استفاده از ضریب آلفای کرونباخ بررسی و تأیید گردید. تجزیه و تحلیل داده‌ها با استفاده از نرم‌افزار     SPSS 25     برای آمار استنباطی و     LISREL8.8     برای برازش مسیر انجام شد.     نتایج حاصل از پژوهش نشان داد که اعتماد سازمانی و رفتار شهروند سازمانی، سهم واسطه‌گری را در روابط رهبریِ تحول‌آفرین و تسهیم دانش ایفا می‌کنند   . </field></doc></add>