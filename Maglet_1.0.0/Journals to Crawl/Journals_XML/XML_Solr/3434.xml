<add><doc><field name="journal_id">10018</field><field name="abstract">امروزه توسعه همکاری‌های فناورانه یکی از راهکارهای مهم جهت توسعه منابع، قابلیت‌ها و کسب مزیت رقابتی در میان سازمان‌ها محسوب می‌شود. این نوع از همکاری‌ها در میان شرکت‌های کوچک و متوسط فناوری به جهت ایجاد تاثیرات چشمگیر بر موفقیت آنها از اهمیت بیشتری برخوردار است. یکی از بستر‌های مهم جهت ایجاد و تداوم همکاری‌ها ایجاد قابلیت‌های لازم جهت ورود و بهره‌برداری از این همکاری‌ها است. در این مقاله تلاش شده است تا بر اساس مطالعه چند موردی، قابلیت‌های متفاوت چند بنگاه فناور کوچک و متوسط فناور از طریق انجام مصاحبه با مدیران شرکت‌ها و طرف‌های همکاری و مطالعه اسناد و مشاهده و به کمک تحلیل تم به مورد بررس قرار گرفت. نتایج نشان می‌دهد که قابلیت‌های مورد نیاز در همکاری فناورانه در بنگاه‌ها شامل چهار دسته قابلیت‌های شکل‌گیری و تداوم همکاری، قابلیت‌های پشتیبان محصول/خدمت فناورانه، قابلیت‌های پشتیبان بهره‌برداری از محصول/خدمت همکاری و قابلیت‌های یکسان و مکمل جهت هم‌افزایی از طریق همکاری است که مجموعه‌ای از قابلیت‌ها بر اساس نوع همکاری و هدف آن در این مجموعه‌ها قرار می‌گیرد. این قابلیت‌ها بستر شکل‌گیری و تداوم همکاری‌ها و همچنین میزان بهره‌برداری و نتیجه بر آمده از همکاری‌ها برای بنگاه محسوب می‌گردد.</field></doc></add>