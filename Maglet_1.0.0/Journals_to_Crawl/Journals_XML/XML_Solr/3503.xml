<add><doc><field name="journal_id">10013</field><field name="abstract">چکیده هدف پژوهش حاضر، بررسی رابطه بین معنویت در محیط کار با تعهد سازمانی و سلامت سازمانی مدیران مدارس متوسطه دوم آموزش‌وپرورش شهرستان اهواز بود. روش پژوهش توصیفی و از نوع همبستگی بود. جامعه‌ آماری پژوهش شامل کلیه مدیران مدارس متوسطه دوم آموزش‌وپرورش شهرستان اهواز در سال تحصیلی ۹۷-۱۳۹۶ بود که با استفاده از روش نمونه‌گیری تصادفی ساده ۱۴۰ نفر به‌عنوان نمونه پژوهش انتخاب شدند. ابزار گردآوری داده‌ها، پرسشنامه‌های معنویت در محیط کار میلیمن و همکاران (Milliman et al, ۲۰۰۳)، تعهد سازمانی آلن و می‌یر (Meyer &amp; Allen, ۱۹۹۶) و سلامت سازمانی مدرسه هوی و فیلدمن (Hoy &amp; Feldman, ۱۹۸۷) بود. داده‌ها با استفاده از آزمون‌های آماری ضریب همبستگی پیرسون و تحلیل رگرسیون چندگانه تحلیل شدند. نتایج نشان داد که بین معنویت در محیط کار با تعهد سازمانی و سلامت سازمانی همبستگی ساده و چندگانۀ مثبت و معنی‌دار وجود داشت (۰۱/۰ &gt;P). همچنین نتایج تحلیل رگرسیون با روش مرحله‌ای نشان داد که از بین مؤلفه‌های معنویت در محیط کار، (کار معنادار و همسویی با ارزش‌های سازمان) توان پیش‌بینی تعهد سازمانی را داشتند، به‌طوری‌که ۵۲/۰ از واریانس تعهد سازمانی مدیران توسط این مؤلفه‌ها قابل تبیین بود. همچنین از بین مؤلفه‌های متغیر پیش‌بین (معنویت در محیط کار) فقط ‌ همسویی با ارزش‌های سازمان توان پیش‌بینی سلامت سازمانی را داشت، به‌طوری‌که ۳۱/۰ از واریانس سلامت سازمانی مدیران توسط این مؤلفه قابل تبیین بود. کلیدواژه‌ها: معنویت در محیط کار، تعهد سازمانی، سلامت سازمانی، مدیران مدارس، آموزش‌وپرورش</field></doc></add>