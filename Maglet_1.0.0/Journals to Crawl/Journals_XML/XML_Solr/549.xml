<add><doc><field name="journal_id">10001</field><field name="abstract">نسبت‌های مالی از پرکاربردترین ابزارهای ارزیابی شرکت‌ها و سرمایه‌گذاری‌ها تلقی می‌شود. از مهم‌ترین این معیارها نسبت‌های بازده دارایی‌ها و بازده حقوق صاحبان سهام است. پژوهش حاضر به دنبال کسب شواهدی پیرامون نقش ارزش بازار در ارتباط بین بازده دارایی‌ها و بازده حقوق صاحبان سهام با قیمت سهام و در مقایسه باارزش دفتری آن‌ها است. این پژوهش بر اساس داده‌های 136 شرکت حاضر در بورس اوراق بهادار تهران طی سال‌های 1386 تا 1394 صورت گرفته است. بدین منظور از هشت مدل رگرسیونی چند متغیره استفاده‌شده است. نتایج نشان داد که هر دو نسبت‌ها به ارزش دفتری و بازار رابطه معنادار مثبت با قیمت سهام دارد اما قدرت آن‌ها یکسان نیست. ارزش بازار ارتباط قوی‌تری نسبت به ارزش دفتری داراست، بازده دارایی‌ها در حدود 66% از تغییرات قیمت سهام را توضیح می‌دهد و ترکیب بازده دارایی‌ها به ارزش دفتری و بازده حقوق صاحبان سهام به ارزش بازار قوی‌ترین ارتباط را با تغییرات قیمت سهام دارد.</field></doc></add>