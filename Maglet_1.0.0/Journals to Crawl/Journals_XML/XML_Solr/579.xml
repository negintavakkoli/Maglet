<add><doc><field name="journal_id">10001</field><field name="abstract">عوامل متعددی در نقش سرمایه‌گذاری بر عملکرد شرکت اثرگذار هستند. محدودیت در تأمین مالی ازجملۀ این عوامل است. هدف پژوهش حاضر، بررسی تأثیر سرمایه­گذاری در سودآوری و «بازده خرید و نگهداری تعدیل‌شدۀ آینده» با درنظرگرفتن سطح محدودیت مالی شرکت است. برای تجزیه و تحلیل داده­ها و آزمون فرضیه­ها از الگو­های رگرسیون چندمتغیره و داده­های ترکیبی استفاده شده است. شاخص محدودیت مالی شرکت با استفاده از رگرسیون لاجیت رتبه‌ای برآورد شده است. نمونۀ آماری برای آزمون فرضیه­های پژوهش، متشکل از 120 شرکت پذیرفته‌شده در بورس اوراق بهادار تهران، در دورۀ زمانی 1387 تا 1393 است. یافته­های پژوهش نشان‌دهندۀ تأثیر متفاوت سرمایه­گذاری در سودآوری آینده در شرکت­های با محدودیت مالی نسبت به شرکت­های بدون محدودیت مالی است. این یافته­ با مبانی نظری سازگار است؛ اما شواهدی دال بر تأثیر متفاوت سرمایه­گذاری در بازده خرید و نگهداری تعدیل‌شدۀ آیندۀ شرکت­های با محدودیت مالی نسبت به شرکت­های بدون محدودیت مالی یافت نشد.</field></doc></add>