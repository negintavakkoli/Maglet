<add><doc><field name="journal_id">10038</field><field name="abstract">در پژوهش حاضر از روش غیرمخرب رادار نفوذی به زمین (GPR) به­منظور شناسایی وضعیت مصالح بکاررفته و ناپیوستگی‌های ساختاری بنای تاریخی سی‌وسه‌پل اصفهان استفاده شده است. برای این منظور ابتدا با استفاده از یک الگوریتم تفاضل محدود دوبعدی بهبود یافته، پاسخ GPR مدل‌های مصنوعی متناظر با ساختارهای ژئوتکنیکی متداول همانند زمین لایه‌ای، استوانه افقی و منشور دوبعدی شبیه‌سازی شد. سپس با استفاده از یک سیستم GPR مجهز به آنتن‌های پوشش‌دار با فرکانس مرکزی ۵۰۰ مگاهرتز، تعداد ۴۶ پروفیل GPR شامل ۳۶ پروفیل عرضی در راستای شرقی- غربی عمود بر امتداد پل، ۷ پروفیل طولی در عرشه پل در راستای شمالی- جنوبی به ­موازات امتداد پل و ۳ پروفیل عرضی از پایه‌های پل برداشت شد. پردازش و تفسیر نگاشت‌های راداری نشان می‌دهد که در مقاطع طولی و عرضی، اشیاء و مصالح مختلف عمدتا شامل تیرآهن و میلگرد تقویتی، بلوک‌های سنگی، الوارهای چوبی و نیز ناپیوستگی و نشست، در جای‌جای پل قابل مشاهده است که اسلب‌های بتنی تقویت شده با تیرآهن و میلگرد، عمدتا مربوط به مرمت‌های جدید پل بوده و بخش‌های تقویت شده با بلوک‌های سنگی و الوارهای چوبی، اکثرا قدیمی است که متحمل نشست و شکستگی‌های متعددی گردیده‌اند.</field></doc></add>