<add><doc><field name="journal_id">10001</field><field name="abstract"> هدف:  در دنیای پرتلاطم رقابتی امروز، کسب و حفظ مزیت رقابتی شرط بقا و عملکرد بالای شرکت‌های مختلف تولیدی و خدماتی است. در این زمینه اطلاعات افشاشده به‌‌منزلۀ بخشی از سازوکارهای کنترلی، مدیران شرکت‌ها را ترغیب می‌کند تا در مسیر منافع سهامداران و بهبود عملکرد شرکت گام بردارند. هدف از این پژوهش بررسی تأثیر رقابت در بازار محصول بر عملکرد مالی با تعدیل‌گری کیفیت افشای اطلاعات در شرکت‌‌های پذیرفته‌شده در بورس اوراق بهادار است.
 روش:  برای حصول به هدف اطلاعات مالی 117 شرکت پذیرفته‌شده در بورس اوراق بهادار تهران طی دورۀ زمانی 1390 تا 1395 جمع‌‌آوری شد. در این پژوهش دو متغیر نرخ بازده دارایی‌‌ها و نرخ بازده حقوق صاحبان سهام به‌‌منزلۀ شاخص‌‌های اندازه‌‌گیری عملکرد مالی در نظر گرفته شد. برای سنجش رقابت بازاری محصول، از شاخص هریشمن - هرفیندال استفاده شد.
 نتایج:  نتایج به‌دست‌آمده نشان می‌‌دهد رقابت در بازار محصول بر عملکرد مالی تأثیر می‌گذارد. همچنین کیفیت افشای اطلاعات رابطۀ بین رقابت در بازار محصول و عملکرد مالی را تعدیل می‌کند؛ به‌طوری ‌که با ورود متغیر تعدیل‌کننده میزان توضیح‌دهندگی متغیر وابسته توسط متغیرهای توضیحی افزایش می‌یابد.</field></doc></add>