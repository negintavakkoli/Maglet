<add><doc><field name="journal_id">10042</field><field name="abstract">    زنان، نیمی از جمعیت شهرنشین را تشکیل می‌دهند   و فضاهای بسیاری در شهرها بیشتر مورد بهره‌برداری آنان قرار می‌گیرد. از جمله این فضاها، حمل‌ونقل   عمومی درون‌شهری به‌خصوص سیستم اتوبوس‌رانی است که زنان به‌عنوان گروه بزرگ و فعال جمعیتی با توجه به محدودیت‌های حضور زمانی آنها، بیشترین استفاده ممکن از این سیستم را در شهرها دارند. بنابراین بررسـی ویـژه الگـوی تردد آنان در فضاهای عمومی شهری و به طور خاص حمل‌ونقل عمومی و شبکه اتوبوس رانی شهر در افـزایش رونـق فـضاهای شهری نقش بسزایی دارد. هدف از این مقاله، بررسی عوامل مؤثر بر رضایت زنان از سیستم حمل‌ونقل شهری بوده و روش تحقیق در این مطالعه، توصیفی- تحلیلی اسـت. داده‌های مورد استفاده در ایـن تحقیـق از طریق پرسشنامه و مصاحبه   جمع   آوری شدند و سپس با استفاده از نرم‌افزارهای  SPSS  و  AMOS ، به بررسی و تحلیل عوامل موجود و مدل‌سازی ساختاری این عوامل پرداخته شد. نتایج نشان دادند که از میان شاخص‌های مختلفی مانند: خدمات، تجهیزات، کیفیت صندلی‌ها، زیبایی بصری، ایمنی، عوامل اجتماعی، امنیت و رفتار و برخورد راننده، تنها عامل زیبایی بصری، بر رضایت زنان از سیستم اتوبوس‌رانی درون‌شهری تأثیرگذاری معناداری داشته و سایر عوامل با P value  بالاتر از ۰/۰۵، تأثیرگذاری معناداری بر میزان رضایت زنان نداشتند.   
     
</field></doc></add>