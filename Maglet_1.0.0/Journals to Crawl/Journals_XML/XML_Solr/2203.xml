<add><doc><field name="journal_id">10031</field><field name="abstract">زبان به باور فرکلاف این قدرت را دارد که به اهداف سیاسی، اجتماعی، سیاسی و فرهنگی شکل دهد، تغییرات این روندها را نشان دهد و خود به گونه‌ای عامل این تغییرات شود. امروزه سیاستمداران غربی در سخنان خود به فرآیند «جهانی شدن» اشاره بسیار دارند، و آن را پدیده‌ای ضروری می‌دانند که به هرحال اتفاق می‌افتد. رویکرد تحلیل گفتمان انتقادی با روش‌های تحلیلی خود می‌تواند روابط قدرت پنهان در این نوع گفتمان‌ها را آشکار سازد و توازن نوینی را که در جهان اقتصادی/سیاسی به وجود آمده، مورد بررسی قرار دهد. هم اکنون چند تحلیل‌گر به پردازش فرآیند جهانی شدن در قالب کتاب و مقاله همت گماشته‌اند که از آن میان می‌توان به کتاب زبان و جهانی شدن اثر زبان شناس برجسته نورمن فرکلاف اشاره کرد. پیش از این از او کتاب‌های زبان و قدرت (۱۹۸۹)، گفتمان و تغییرات اجتماعی (۱۹۹۲) و کتاب گفتمان رسانه ای (۱۹۹۵) به چاپ رسیده است. هر چند که از انتشار کتاب زبان و قدرت نزدیک به دو دهه گذشته است، باید توجه داشت که در آن دوران پدیدة جهانی شدن مانند امروز در دستور کار تحلیل گران قرار نگرفته بود.</field></doc></add>