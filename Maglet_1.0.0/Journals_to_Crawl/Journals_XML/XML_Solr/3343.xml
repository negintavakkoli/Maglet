<add><doc><field name="journal_id">10018</field><field name="abstract">در دهه‌های اخیر نیاز به نوآوری از یک سو و هزینه‌های زیاد توسعه آن از سوی دیگر، موجب شده است تا بنگاه‌های اقتصادی بیش از پیش از رویکرد نوآوری باز استفاده کنند. یکی از مدل‌های پیاده‌سازی این رویکرد، پلتفرمی‌کردن کسب و کار بنگاه است که در سال‌های اخیر پژوهش‌های زیادی را به خود اختصاص داده است. با این حال، نیاز به تحقیقاتی برای استراتژی‌های اصلی کسب و کارهای پلتفرمی در کشور ایران با شرایط اقتصادی ویژه خود، وجود دارد. علاوه بر این در هر صنعتی با توجه به ویژگی‌های خاص آن، این استراتژی‌ها می‌تواند متفاوت باشد. هدف از این تحقیق ارائه استراتژی‌های عملی برای راه‌اندازی یک کسب و کار پلتفرمی در صنعت بانکی و پرداخت ایران است. در این تحقیق پس از مرور مقالات مختلف در حوزه کسب و کارهای پلتفرمی، اطلاعاتی بر اساس مصاحبه‌های نیمه ساختار یافته و منابع آرشیوی جمع آوری شده و با استفاده از روش نظریه‌پردازی داده بنیاد، تحلیل و بررسی شده است. بانک‌ها می‌توانند برای پلتفرمی کردن کسب و کار خود از پنج استراتژی اصلی «ارائه سرویس به صورت محدود»، «ایجاد پلتفرم عمومی»، «الحاق به یک پلتفرم موجود»، «مشارکت در ایجاد و مدیریت پلتفرم» و «سرمایه گذاری» استفاده کنند.</field></doc></add>