<add><doc><field name="journal_id">10038</field><field name="abstract">علم پیش بینی زلزله در جایگاه خود هنوز به تکامل مطلوب نرسیده است و تاکنون پیش بینی کاملا دقیقی بر اساس اصول فیزیکی صورت نگرفته است. لذا پیش بینی مشخصات رخداد یک زلزله همواره مورد توجه محققین بوده است. سه پارامتر اصلی یک زلزله شامل زمان، بزرگی و محل وقوع از جمله عدم قطعیت‌هایی هستند که از اهمیت ویژه ای برخوردار می باشند. در بررسی قابلیت اعتماد پذیری لرزه ای سازه ها وجود عدم قطعیت‌های زلزله نقش اساسی دارد. ماهیت تغییر پذیری زلزله سبب شده است که پیش بینی پارامتر های آن بسیار سخت باشد. در پیش بینی زلزله اگر پارامتر های تصادفی رخداد را لحاظ شود از اعتبار خاصی برخوردار خواهد شد. از این رو امروزه اکثر مطالعات بر پایه استفاده از روش های آماری برای پیش بینی احتمال رخداد زلزله می باشد. در مورد پیش بینی پارامتر های زلزله، مطالعات گسترده ای انجام شده است، ولی در زمینه پهنه بندی مکان رخداد زلزله احتمالی مطالعات کمی صورت گرفته است. استان کرمان به عنوان یکی ار لرزه خیز ترین مناطق کشور، زلزله های مخربی چون، بم، گلباف و زرند را تجربه کرده است. در این پژوهش با استفاده از شبکه های عصبی مصنوعی و تجزیه و تحلیل آماری، احتمال رخداد زلزله های بزرگتر از 5/4 ریشتر در مناطق مختلف استان کرمان بررسی شده است. با توجه به نتایج  بدست آمده، بیشترین احتمال وقوع زلزله در این استان، در منطقه جنوبی وبا احتمال 6/38 درصد پیش بینی شده است.</field></doc></add>