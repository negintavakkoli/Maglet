<add><doc><field name="journal_id">10040</field><field name="abstract">کاربرد روش‏های کیفی و مشارکتی در مسائل توسعه روستایی نشان می‏دهد با این روش‏ها نیز می‏توان به نتایجی مشابه روش‏های کمی با ژرفانگری بیشتری دست یافت. مقاله حاضر براساس یافته‏های پژوهشی که با استفاده از روش ارزیابی به شیوه مشارکتی انجام شده، تنظیم گردیده است. این پژوهش با هدف شناخت و دستیابی به اطلاعات در چهار محور اساسی در حوزه مطالعات زنان در منطقه گرمسار در طی سالهای 1378 و 1379 انجام شده است. یافته‏های تحقیق نشان دهنده گستردگی کار و فعالیت زنان روستایی، شناخت قابل تحسین آنها از شرایط محیطی و عوامل تخریب کننده محیط زیست و مشارکت اندک آنها در تصمیم‏گیری‏های جمعی جامعه روستایی است. بدین ترتیب با روش‏های کیفی نیز می‏توان در موارد زیر اطلاعات لازم را بدست آورد : (1) شناخت زنان روستایی از محیط پیرامونی خود، (2) شناخت فعالیت‏های آنان، (3) چگونگی مشارکت زنان در فرایند تصمیم‏گیری و (4) شناخت نیازها، مشکلات و اولویت‏بندی آنها.</field></doc></add>