<add><doc><field name="journal_id">10038</field><field name="abstract">بررسی و پیش­بینی خردایش سنگ توسط عملیات حفاری، از اساسی‌ترین و حساس‌ترین پارامترهای مؤثر بر اقتصاد معدن به ‌شمار می‌رود. معدن چغارت یکی از بزرگ‌ترین معادن سنگ آهن ایران بوده که سالیانه حدود هشت میلیون تن سنگ آهن از آن استخراج می‌شود. در این معدن عملیات­های معدنکاری شامل حفاری، انفجار، بارگیری، باربری و فرآوری به‌ صورت روزانه صورت می‌گیرد. بررسی توزیع دانه­بندی ناشی از عملیات انفجار و در نتیجه، میزان تولید ماشین‌آلات، می‌تواند منجر به ‌کاهش هزینه‌های معدنکاری شود. روش­های مختلفی برای تعیین میزان خردشدگی ناشی از انفجار وجود داشته و در حال حاضر استفاده از سیستم‌های پردازش تصویر روشی مناسب و مؤثر در ارزیابی خردشدگی محسوب می‌گردد. در این تحقیق نتایج تجزیه­ی سرندی سه الگوی انفجاری معدن چغارت با منحنی خردشدگی به دست آمده توسط روش پردازش تصویر مقایسه شده و سپس این روش برای پیش بینی دقیق­تر در معدن توسط ضرایب تصحیح می­گردد. مقادیر ضرایب تصحیح به ترتیب برابر ۸۱۱۰۸/۰ و ۸۲۰۸۷/۰ می­باشد.</field></doc></add>