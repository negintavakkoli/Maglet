<add><doc><field name="journal_id">10002</field><field name="abstract"> هدف: هدف مؤلفان در این مقاله، شناسایی شاخصهای آسیب‌شناسی مدیریت جهادی بود. روش: با روش تحقیق فراترکیب، داده‌های اصلی مقالات منتخب، تفسیر و دسته‌بندی و به صورت شبکۀ مضامین نمایش داده شد. این تحقیق از نظر نتایج، در زمرة تحقیقات توسعه‌ای و از حیث داده‌ها، کیفی است. یافته‌ها: یافته‌های تحقیق در دو گروه آسیبهای درونی و بیرونی عبارتند از: آسیبهای درونی، شامل دوری از خدا، وابستگی به دنیا و تغییر هدف؛ آسیبهای بیرونی، شامل دوری از شایسته‌سالاری، حاکمیت روابط به جای ضوابط، بوروکراسی، نفوذ فرصت‌طلبان و سست‌عنصران، جدایی و برون‌رفت سرمایۀ اصلی، ضعف نظارت و ارزشیابی، سستی در کادرسازی، بی‌توجهی به جایگاه نمایندگی ولی فقیه، عدم مشارکت مردم، عدم هماهنگی در امور و اهداف، عدم پایبندی به قانون و قانون‌گریزی، عدم تدوین مبانی و شاخصهای فرهنگ جهادی و سانسور. نتیجه‌گیری: یافته‌های پژوهش بیانگر این است که در تقسیم‌بندی منطقی می‌توان آسیبهای مدیریت جهادی را به دو دسته آسیبهای درونی و بیرونی تقسیم کرد. با توجه به ماهیت آفات درونی و بیرونی، آفات درونی نسبت به آفات بیرونی اهمیت بیشتری دارند؛ در میان ابعاد آفات بیرونی نیز بوروکراسی از بیشترین اهمیت برخوردار است. آسیبهای شناسایی شده در این مقالات در دو دسته آفات درونی و بیرونی، شامل ۱۶ بعد و ۱۲۲ شاخص است.</field></doc></add>