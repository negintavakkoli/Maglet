<add><doc><field name="journal_id">10006</field><field name="abstract">در سال­های اخیر همزمان با پیشرفت پژوهش­ها در حوزة مدیریت دانش و تأکید بر یکپارچه­سازی فرایندهای خلق و تسهیم دانش، الگوهای کاری شرکت­های بزرگ جهانی تغییر یافته و ساختارهای نوینی در آن­ها ظهور کرده است. از جملۀ این ساختارها، محافل کاری است که به‌طور بنیادی با اشکال قبلی (گروه­های کاری و تیم­های کاری) متفاوت است. بر خلاف ساختارهای رسمی، محافل کاری نوعی ساختار غیررسمی است که به‌طور داوطلبانه توسط گروهی از افراد با دغدغه­ها و علائق مشترک و مشابه شکل گرفته است و به‌طور خاص متمرکز بر فعالیت­های خلق و تسهیم دانش است. یکی از مهم‌ترین مؤلفه­ها در شکل­گیری محافل کاری سرمایة اجتماعی است که بدون وجود اعتماد میان اعضا و بدون ایجاد هویت مشترک محافل کاری پایدار نخواهند بود. مقالة حاضر دو هدف اصلی دارد. هدف اول، معرفی مفهوم، ابعاد و مؤلفه­های محافل کاری است؛ و هدف دوم، شناخت ارتباط متقابل محافل کاری با سرمایة اجتماعی و نقش مهم سرمایة اجتماعی در شکل­گیری این ساختارهای غیررسمی است.</field></doc></add>