<add><doc><field name="journal_id">10033</field><field name="abstract">کشاورزی شغلی است که افراد را در معرض مشکلات بهداشتی به ویژه اختلالات اسکلتی- عضلانی قرار می­دهد. این شغل جزء گسترده­ترین و خطرناک­ترین فعالیت­های شغلی است که حدود ۴۰ ٪ از جمعیت کشورهای در حال توسعه به آن اشتغال دارند. ایران بزرگ­ترین تولید کننده زعفران جهان (حدود ۹۴ درصد تولید جهان) است که نیروی انسانی نقش کلیدی در تولید آن دارد. به همین سبب بررسی وضعیت ارگونومیکی نیروی انسانی دخیل در برداشت زعفران اهمیت پیدا می­کند. در این مطالعه به­منظور کاهش صدمات مکانیکی کارگران برداشت کننده­ی گل زعفران، نوعی ارابه (ترولی) معرفی و مورد مقایسه با روش­های سنتی برداشت قرار گرفت. در این آزمون­ها نیروی وارده و درصد حد توانایی بر روی ۲۰ نفر در نقش برداشت کننده­ی گل زعفران و با کمک نرم­افزار ۳DSSPP در دو روش برداشت زعفران به صورت سنتی (نیمه­نشسته و ایستاده­ی کمر خمیده) و دستگاه ترولی انجام شد. وضعیت­های بدنی مختلف در روش­های برداشت سنتی و نشستن بر روی ترولی به کمک تصاویر گرفته شده در این نرم شبیه­سازی شد. بررسی ­ های انجام شده نشان داد که بیشترین آسیب مربوط به حالت نیمه­نشسته و بر روی زانوها است. ارزیابی دستگاه ترولی برای برداشت زعفران نشان داد که کمترین آسیب را به کشاورز در هنگام برداشت زعفران وارد می­کند. اگر چه بیشترین فشار با استفاده از ترولی بر کمر وارد می­شود، ولی در مقایسه با روش نشسته و کمر خمیده فشار کمتری به اجزای بدن وارد می­نماید. لذا استفاده از این وسیله برای برداشت زعفران توصیه می­شود.</field></doc></add>