<add><doc><field name="journal_id">10014</field><field name="abstract">پیچیدگی­ عمومی صنعت نفت و پیچیدگی اختصاصی سازمان‌های پروژه‌محور، برقراری تعادل میان دو بخش دائمی شرکت‌های صنعت نفت و بخش موقتی آن‌ها -یعنی پروژه‌ها- را با چالش مواجه کرده است. بدین‌سبب، روش‌های کمی برنامه‌ریزی منابع انسانی پاسخ‌گوی نیاز این سازمان‌ها نیست. بر این اساس، در تحقیق حاضر تعیین عوامل و مولفه­ های برنامه­ ریزی منابع انسانی در سازمان­ های پروژه­ محور نفت و گاز با استفاده از رویکرد کیفی و ارائه چارچوبی جامع هدف قرار گرفت. با توجه به رویکرد اکتشافی، در این تحقیق از روش نمونه­ گیری نظری استفاده شد که پس از انجام مصاحبه نیمه‌ساختاریافته با 28 تن از خبرگان صنعت نفت، اشباع نظری حاصل گردید. در نهایت بر اساس عوامل بدست آمده، چارچوب جامع برنامه­ ریزی منابع انسانی، شامل: برنامه‌ریزی هم‌زمان ده زیرسیستم طراحی سازمان، سیستم جذب و گزینش، سیستم توسعه، ارتقا و جانشین ­پروری، سیستم نگهداشت، سیستم پاداش، مدیریت و ارزیابی عملکرد، ارتباطات، مدیریت دانش و نهایتا ایمنی و بهداشت ارائه گردید.      </field></doc></add>