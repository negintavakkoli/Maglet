<add><doc><field name="journal_id">10031</field><field name="abstract">جای‌نام‌ها مجموعه‌ای از واژگان هستند که از روزگاران گذشته برجا مانده‌اند. در این مقاله ضمن تعریف جای‌نام‌شناسی و انواع جای‌نام‌ها از دید زبان‌شناسی، به ارائۀ روشی زبان‌شناختی برای تحلیل ساختار واژگان و دسته‌بندی جای‌نام‌ها پرداخته شده است. یکی از قدم‌های بنیادین برای بررسی درزمانی و هم‌زمانی جای‌نام‌ها، بررسی آن‌‌ها از دیدگاه صرفی است. از آنجا که جای‌نام‌ها، به‌عنوان مقولات زبانی، درطول‌زمان در معرض انواع تحولات زبان‌شناختی قرار دارند، در این بررسی ساخت صرفی جای­نام­ها در استان همدان مورد توجه قرار گرفته است. براین‌اساس، با کمک روش‌های زبان‌شناسی تاریخی بر روی جای‌نام‌های استان همدان، بررسی صرفی انجام گرفته است و برای هریک از وندهایی که در ساخت جای‌نام‌ها دخالت دارند، کارکرد جدیدی در جای‌نام‌سازی پیشنهاد شده، که تاکنون مطرح نبوده است.</field></doc></add>