<add><doc><field name="journal_id">10006</field><field name="abstract">این تحقیق با هدف بررسی رابطة سرمایة اجتماعی (درون و برون‌گروهی) با قانون‌گریزی (ذهنی و عینی) انجام گرفته و محدودۀ آن، کل استان ایلام است. تحقیق حاضر از نوع کاربردی و به روش توصیفی - همبستگی انجام گرفته است. ابزار گردآوری اطلاعات پرسشنامه بود. جامعة آماری تحقیق شامل همة شهروندان بالای ۱۸ سال در سال ۱۳۹۵ بود. براساس جدول مورگان، ۳۸۴ نفر به روش خوشه‌ای چندمرحله‌ای انتخاب شدند. داده‌ها با نرم‌افزارهای SPSS و Amos تحلیل شد. نتایج پژوهش نشان داد بین سرمایة اجتماعی درون‌گروهی قوی با قانون‌گریزی ذهنی و عینی، و سرمایة اجتماعی برون‌گروهی ضعیف با قانون‌گریزی ذهنی و عینی رابطة مثبت و معنادار وجود دارد. نتایج مدل‌سازی معادلات ساختاری نشان داد متغیر سرمایة اجتماعی درون‌گروهی و سرمایة اجتماعی برون‌گروهی در مجموع، ۸۹ درصد از واریانس قانون‌گریزی ذهنی و ۴۵ درصد از واریانس قانون‌گریزی عینی را تبیین می‌کنند. با توجه به یافته‌های تحقیق، از عوامل مؤثر بر قانون‌گریزی در استان ایلام فرسایش سرمایة اجتماعی برون‌گروهی و غلبة سرمایة اجتماعی درون‌گروهی است.</field></doc></add>