<add><doc><field name="journal_id">10006</field><field name="abstract">هدف پژوهش حاضر برآورد سهم نسبی سرمایة اجتماعی از رهبری معنوی بود. روش پژوهش توصیفی- همبستگی بوده و جامعة آماری، همۀ فوتبالیست‌های حاضر در لیگ برتر فوتبال استان فارس، ویژن آسیا بودند. در پژوهش حاضر روش سرشماری به‌کار گرفته شده است (165N=). ابزار پژوهش پرسشنامه بود که روایی آن با به‌کارگیری نظر متخصصان مدیریت ورزشی، و پایایی آن با محاسبۀ ضریب آلفای کرونباخ بررسی و تأیید شد. آلفای پرسشنامه برابر با 89 / 0 به‌دست آمد. همچنین،  آلفای کرونباخ برای رهبری معنوی 89 / 0، و سرمایة اجتماعی 90 / 0 به دست آمد. تجزیه‌وتحلیل داده‌ها در دو روش ‌آمار توصیفی (میانگین، انحراف معیار، واریانس) و آمار استنباطی (ضریب همبستگی پیرسون و رگرسیون) انجام گرفت. نتایج نشان داد بین رهبری معنوی با سرمایة اجتماعی و ابعاد آن رابطة معناداری وجود دارد (547 / 0r=). در محیط پرتلاطم تیم‌های ورزشی امروزی، از طریق یک­سری مداخلات به‌نسبت جزئی و بسیار متمرکز که مربیان خواستار بازخورد سریع نتایج عملکرد تیم خود هستند، ماهیت توسعة سرمایة اجتماعی می‌تواند کارگشا باشد و این نیز از طریق رهبری معنوی به‌خوبی امکان‌پذیر است.</field></doc></add>