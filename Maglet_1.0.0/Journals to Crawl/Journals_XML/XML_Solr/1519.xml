<add><doc><field name="journal_id">10040</field><field name="abstract">امروزه، پدیدة تفکیک جنسیتی در محیط‌های کاری حساسیت فزاینده‏ای یافته است. بر این اساس، واکاوی دلایل بروز چنین پدیده‌ای اهمیت اساسی دارد. پژوهش حاضر با هدف بررسی پدیدۀ تفکیک جنسیتی شغلی با تأکید بر نقش ارزش‌های شغلی در بروز چنین پدیده‏ای انجام گرفته است. این پژوهش با روش پیمایشی و در زمستان ۱۳۹۳ انجام شده است. جامعۀ آماری شامل ۷۲ نفر از کارکنان کتاب‌خانه‏های عمومی شهرستان اهواز و نیروهای ستادی ادارۀ کل کتاب‌خانه‌های عمومی خوزستان هستند که پرسش‌نامۀ پژوهش به شکل سرشماری بین همۀ آنان توزیع شد. نتایج نشان داد که میزان اهمیت ارزش‌های شغلی در دو بعد ارزش‌های بیرونی و درونی، بین زنان و مردان یکسان است، ولی تفاوت ارزش‌های اجتماعی و ارزش‌های توازن کار/ زندگی بین زنان و مردان به‌طور آماری معنادار است. بدین صورت که ارزش‌های اجتماعی و توازن کار/ زندگی نزد زنان اهمیت بیشتری در مقایسه با مردان دارد. در کل، نتایج تأیید‌کنندۀ دیدگاه‌های نظری به شکل کاملی نبود و نیاز به بازنگری در این دیدگاه‌ها را آشکار کرد.</field></doc></add>