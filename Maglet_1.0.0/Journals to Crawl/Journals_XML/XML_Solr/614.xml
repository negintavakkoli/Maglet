<add><doc><field name="journal_id">10001</field><field name="abstract">بنگاه‌های کوچک و متوسط به‌دلیل آثار زیادی که در رفع مشکلات بیکاری و رونق اقتصاد جوامع بر عهده دارند، نیروی محرک اقتصاد شناخته می‌شوند. مشکل تأمین مالی این بنگاه‌ها ازجمله مشکلات اساسی در روند فعالیت آنها است. این پژوهش- با توجه به مهم‌ترین ابزار تأمین مالی بنگاه‌های ذکرشده، یعنی بانک‌ها- با رویکردی ابتکاری و با استفاده از روش پویایی‏شناسی سیستمی، لزوم بررسی پویای متغیرهای اثرگذار را در تأمین مالی و همچنین بررسی موانع و مشکلات درونی و بیرونی بنگاه‌ها را در تأمین مالی هدف خود قرار داده است. الگوی سیستمی پژوهش و روابط علّی متغیرهای آن با توجه به مبانی پژوهش و مطالعه خدابخشیان و همکاران (2013)، توسعه یافته، الگو‏سازی شده و با استفاده از رویکرد پویایی‏شناسی سیستمی و به‌کارگیری نرم‏افزار Vensim DSS شبیه‏سازی و تحلیل شده است. نتایج نشان می‌دهد تسهیل روند دسترسی به وام و افزایش کیفیت برنامۀ کسب و کار بنگاه‌ها به‌شدت می‌تواند باعث افزایش نرخ خصوصی‏سازی، منابع مالی بانک‌ها و نرخ وام‏دهی به بنگاه‌ها و کاهش فساد اداری شود. همچنین افزایش درآمد و جریان‏های نقدی بنگاه‌ها، افزایش در بازپرداخت وام‌ها و کاهش مطالبات بانک‌ها را در پی خواهد داشت.</field></doc></add>