<add><doc><field name="journal_id">10006</field><field name="abstract">شناخت عوامل مؤثر بر کارآفرینی سازمانی همواره یکی از دغدغه‌های اندیشمندان بوده است. این تأکید از عوامل بیرونی و سخت به‌سوی محرک‌های درونی و نرم تغییر یافته است. بر این اساس، این تحقیق به بررسی تأثیر سرمایة اجتماعی بر کارآفرینی سازمانی با نقش میانجی انگیزش شغلی می‌پردازد. تحقیق حاضر از نظر هدف، کاربردی و از نظر نحوة اجرا، توصیفی- همبستگی است که در آن ابزار پرسشنامه برای جمع‌آوری داده‌ها به‌کار گرفته شد. جامعة آماری تحقیق شامل 460 نفر از کارکنان شعب بانک پارسیان منطقة ١٣ شهر تهران است که بر اساس جدول مورگان و روش نمونه‌گیری تصادفی طبقه‌ای، 210 نفر به‌عنوان نمونه انتخاب شدند. روایی محتوایی پرسشنامه‌ها بر اساس نظر خبرگان، و پایایی آن‌ها نیز با محاسبة ضریب آلفای کرونباخ تأیید شد. نتایج تحلیل داده‌ها با روش مدل‌سازی معادلات ساختاری نشان داد سرمایة اجتماعی بر انگیزش شغلی و کارآفرینی سازمانی و انگیزش شغلی بر کارآفرینی سازمانی تأثیر دارد. همچنین نتایج نشان داد تأثیر مستقیم سرمایة اجتماعی بر کارآفرینی سازمانی برابر با 56 / 0 و تأثیر غیرمستقیم آن به‌واسطۀ متغیر میانجی انگیزش برابر با 28 / 0 است. با توجه به این نتایج، مدیران جامعة آماری می‌توانند با تقویت روابط مبتنی بر اعتماد و انگیزش کارکنان کارآفرینی سازمانی را ارتقا دهند.</field></doc></add>