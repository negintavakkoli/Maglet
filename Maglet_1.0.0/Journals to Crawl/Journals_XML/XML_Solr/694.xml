<add><doc><field name="journal_id">10038</field><field name="abstract">سد گتوند علیا بر روی رودخانه کارون در 25 کیلومتری شمال شهر شوشتر در استان خوزستان واقع شده است. هدف از این تحقیق بررسی میزان تأثیرگذاری سازندهای رخنمون یافته در مخزن سد گتوند بر کیفیت آب سد در سه تراز 150، 200 و 250 متری بعد از آبگیری می‌باشد. نتایج نشان داد که سازندهای گچساران و میشان در هر سه تراز بالاترین مقادیر آنیون­ها و کاتیون­ها را در آب آزاد می‌کنند. با توجه به تأثیرگذاری سازند گچساران در تراز 150 و 200 متر پس از آبگیری سد، EC آب مخزن سد به ترتیب  36632 و 28872 میکروزیمنس بر سانتی‌متر و جزء آب‎های با شوری بسیار بالا برآورد گردید. همچنین نتایج نشان از کاهش EC به میزان قابل توجه درآب مخزن سد در تراز 250 متری دارد و آب مخزن سد در این تراز در رده آب­های با شوری بالا رده‌بندی می‌گردد. در مورد سازند میشان، رده‌بندی آب در سه تراز، مشابه سازند گچساران بوده با این تفاوت که EC در تراز 200 متری بیش از دو تراز دیگر است.</field></doc></add>