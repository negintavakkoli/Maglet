<add><doc><field name="journal_id">10018</field><field name="abstract"> نوآوری، به عنوان پایدارترین پدیده در محیط پویای امروزی، تنها راه ‌ کاری است که ادامه حیات شرکت ‌ ها را در آن باید جستجو نمود. این امر به ویژه از جهت نقشی که در تشکیل فلسفة وجودی شرکت ‌ های دانش ‌ بنیان ایفا می‌‌ نماید، اهمیت بسیار بالایی در ادامه فعالیت و کسب مزیت رقابتی برای این گونه شرکت ‌ ها دارد. از این ‌ رو، پژوهش حاضر با هدف طراحی الگویی برای توسعة محصولات نوآورانه در مؤسسه ‌ های دانش ‌ بنیان انجام شد. برای این منظور، تعداد ۳۹ شرکت فناور مستقر در پارک علم و فناوری فارس مورد مطالعه قرار گرفت و داده ‌ های مورد نظر از طریق توزیع پرسشنامه میان کارکنان آن ‌‌‌ها جمع ‌ آوری گردید. همچنین، برای تجزیه و تحلیل داده ‌ ها و بررسی فرضیه ‌ ها نیز از روش مدل ‌ سازی معادلات ساختاری با رویکرد حداقل مربعات جزیی استفاده شد. نتایج حاصل از تحلیل داده ‌ ها نشان می‌‌ دهد که وجود رویکرد بازار محور به محیط درونی سازمان، تأثیر مثبت و معنی ‌ داری بر افزایش هوش سازمانی و توسعة محصولات نوآورانه دارد. علاوه بر این، بعد ارتباطات درونی مناسب بیشترین تأثیر را بر افزایش هوش سازمانی دارد. پس از آن نیز توسعة کارکنان و نظام پاداش ‌ دهی مناسب در رتبه ‌ های بعدی اهمیت قرار دارند. همچنین، نتایج نشان می‌‌ دهد توسعة کارکنان نیز بر ارائة محصولات نوآورانه تأثیر مستقیم و معنی ‌ داری دارد؛ در حالی که نظام پاداش ‌ دهی و ارتباطات درونی فاقد چنین تأثیری هستند. </field></doc></add>