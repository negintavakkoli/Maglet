<add><doc><field name="journal_id">10006</field><field name="abstract">پژوهش حاضر بررسی می‌کند چگونه مسئولیت اجتماعی سازمان از طریق تبدیل‌شدن به نام‌آوری کارفرما می‌تواند به سرمایة اجتماعی تبدیل شود. برای دستیابی به این هدف، شرکت‌کنندگان پژوهش، دانشجویان شاغل به تحصیل مقطع دکتری دانشکدة مدیریت و حسابداری دانشگاه آزاد اسلامی قزوین طی سال‌های ۱۳۹۱ تا ۱۳۹۵بودند که به روش نمونه‌گیری تصادفی ساده، ۱۶۱ نفر از آن‌ها انتخاب شدند. پژوهش حاضر از نظر هدف، کاربردی و از نظر شیوة گردآوری داده‌ها، توصیفی - همبستگی است. به‌منظور آزمون فرضیه‌های پژوهش، داده‌های مورد نیاز از طریق پرسشنامه جمع‌آوری شد. برای بررسی روایی، روایی محتوا، همگرا و واگرا اجرا شد. شاخص پایایی، توسط دو شاخص آلفای کرونباخ و پایایی ترکیبی بررسی و تأیید شد. در پژوهش یادشده برای آزمون فرضیه‌های پژوهش مدل‌سازی معادلات ساختاری با رویکرد حداقل مربعات جزئی (PLS) به‌کار گرفته شد یافته‌های پژوهش، اثر مستقیم مسئولیت اجتماعی سازمان بر سرمایة اجتماعی را رد کرد، اما آثار مستقیم نام‌آوری کارفرما، رضایت مخاطبان درونی و تصویر مخاطبان بیرونی بر سرمایة اجتماعی تأیید شد. همچنین، اثر غیرمستقیم مسئولیت اجتماعی سازمان از طریق نام‌آوری کارفرما، رضایت مخاطبان درونی و تصویر ذهنی مخاطبان بیرونی، اثر غیرمستقیم نام‌آوری کارفرما به واسطة رضایت مخاطبان درونی و تصویر ذهنی مخاطبان بیرونی، اثر غیرمستقیم نام‌آوری کارفرما از طریق رضایت مخاطبان درونی، اثر غیرمستقیم رضایت مخاطبان درونی به واسطة تصویر ذهنی مخاطبان بیرونی، بر سرمایة اجتماعی تأیید شد.</field></doc></add>