<add><doc><field name="journal_id">10038</field><field name="abstract">در محیط‎های دانشگاهی و صنعتی ایران، شناخت چندانی از ارتباط علم زمین‎شناسی با شاخه‎های فنی مکانیک و الکترونیک وجود ندارد. چنین مفاهیمی، در سرفصل‎های دروس آموزش عالی ایران تبیین نشده است و تقریبا هیچگونه منبع پژوهشی به زبان فارسی در این زمینه منتشر نشده است. پیشینة حوزه‎های مطالعاتی مشترک مابین مهندسین مکانیک با متخصصین علوم زمین را می‎توان در شروع مباحث ترامکانیک (Terramechanics) دانست. در این پژوهش با تشریح تجربیات حفاری مکانیزه در تونل بازی‎دراز، به ضرورت آغاز مطالعات بین‎رشته‎ای دانش‎آموختگان زمین‎شناسی با مهندسین مکانیک در آموزش عالی و صنایع کشور پرداخته می‎شود. در مقاله حاضر با تحلیل پارامترهای عملیاتی دستگاه حفار و بررسی شرایط زمین‎شناسی در پروژه تونل بازی‎دراز به چگونگی اعمال تغییرات در ساختار دستگاه تی‎بی‎ام پرداخته می‎شود. نتایج نشان می‎دهد در این پروژه جهت سازگار نمودن ویژگی‎های دستگاه با شرایط زمین‎شناسی مسیر، مجموعه‏ای از اصلاحات مکانیکی از جمله: حذف جک شمارة ۲۶ تراست، تعبیه ۹ عدد چال گمانه پیشرو در نیمکره پایین سپر دستگاه، حذف تمام جک‎های مفصلی پسیو دستگاه (به تعداد ۱۶ جک)، تغییر آرایش ابزارهای برشی کله‌حفار و ساخت ۷ عدد مبدل گیربکس برای افزایش سرعت چرخش کله‎حفار، اجتناب ناپذیر بوده است</field></doc></add>