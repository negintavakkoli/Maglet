<add><doc><field name="journal_id">10038</field><field name="abstract">آیین­نامه­های مختلفی برای ارزیابی منابع سنگی به ویژه سنگ­های آهکی جهت استفاده در سازه­های آبی ارائه شده است. اگرچه تفاوت­هایی بین این آیین­نامه­ها وجود دارد ولی برای ارزیابی مصالح سنگی طبق این آیین­نامه­ها، آزمایشات متعددی مورد نیاز است که اغلب وقت­گیر، هزینه­بر و بعضاً به لحاظ اجرایی مشکل خواهد بود. روش عدد پتروگرافی، یکی از روش­های سریع، آسان و کم هزینه در این زمینه است که پیشنهاداتی برای بیان کیفیت مصالح سنگ آهکی دارد. در روش عدد پتروگرافی درصد مولفه­های پتروگرافی سنگ شامل نوع آلوکم، تخلخل، سیمان و ماتریس، کانی­های کربناته و غیرکربناته بدست آمده و با روش جمع عددی تبدیل به یک عدد به نام عدد پتروگرافی می­شود. در این مقاله به بررسی این روش پرداخته شده است. بدین منظور تعداد 33 نمونه از سنگ­آهک مورد استفاده در سازه­های حفاظت دریایی در سواحل جنوب و سدهای داخل کشور جمع­آوری شده است. آزمایشات وزن واحد حجم، درصد جذب آب، ارزش ضربه­ای، شاخص بار نقطه­ای، مقاومت تراکمی تک محوره، سلامت سنگ در سولفات، شاخص دوام و سایش لس­آنجلس برروی نمونه­ها انجام گرفته است. همچنین به منظور تعیین عدد پتروگرافی، از همان نمونه­ها مقاطع نازک میکروسکوپی تهیه و عدد پتروگرافی برای آنها محاسبه شده است. سپس به بررسی همبستگی و سطح معناداری بین عدد پتروگرافی با نتایج آزمایشات پرداخته شده است. همچنین نتایج طبقه­بندی حاصل از آیین­نامه­های مختلف با طبقه­بندی حاصل از عدد پتروگرافی سنجیده شده است. به طور کلی، نتایج حاکی از وجود ارتباط مناسب بین عدد پتروگرافی با نتایج آزمایشات و آیین­نامه­ها دارد. ضریب همبستگی (R) بین عدد پتروگرافی با سایر نتایج آزمایشات به جزء سلامت سنگ در سولفات و مقاومت تراکمی تک محوره، بزرگتر از 79/0 است. همچنین رابطه­ی بین عدد پتروگرافی با مجموع امتیازات معیار وزارت راه ضریب همبستگی برابر 86/0= R 2 نشان می دهد.</field></doc></add>