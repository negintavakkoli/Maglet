<add><doc><field name="journal_id">10038</field><field name="abstract">گلیسرول از آلوده کننده­های آلی محیط زیست است که منشا آن ترکیبات هیدروکربنی می­باشد. در این پژوهش اثر افزودن درصدهای وزنی مختلف گلیسرول بر مقاومت خاک و خاک سیمان مورد بررسی قرار گرفت. نمونه­هایی از یک خاک رسی، خاک سیمان تهیه شده از خاک طبیعی (حاوی 3 و 6 درصد سیمان)، خاک حاوی درصدهای گوناگون گلیسرول (3، 6 و 9 درصد) و همچنین خاک سیمان (حاوی 3 و6 درصد سیمان) که به درصدهای وزنی مختلف گلیسرول (3، 6 و 9 درصد) آغشته شده بودند به روش استاتیکی تهیه و آزمایش­های مقاومت فشاری تک محوری بر روی آن­ها انجام گردید. این آزمایش بر روی نمونه‏های دارای سیمان در زمان­های عمل‏آوری 3، 7، 14 و 28 روزه انجام شد. نتایج نشان داد که افزودن گلیسرول به خاک موجب کاهش مقاومت و افزایش شکل‏پذیری خاک می­شود که این کاهش با افزایش درصد گلیسرول همراه است. همچنین افزودن این ماده باعث افزایش مقاومت خاک سیمان در درصدهای پایین گلیسرول (3درصد) می­شود، در صورتی که در درصدهای بالاتر(6 و 9 درصد) باعث کاهش مقاومت از میزان مقاومت خاک سیمان متناظر می­گردد.</field></doc></add>