<add><doc><field name="journal_id">10010</field><field name="abstract">پژوهش حاضر با هدف بررسی رابطة بین هوش اخلاقی و رفتار شهروندی سازمانی در میان کارکنان و اعضای هیئت‌علمی پردیس ابوریحان دانشگاه تهران، با استفاده از روش تحقیق توصیفی، از نوع همبستگی، انجام شد. جامعة آماری مورد نظر در این تحقیق را کلیة کارکنان و اعضای هیئت‌علمی پردیس ابوریحان دانشگاه تهران تشکیل دادند که بر اساس آخرین آمار و اطلاعات ۲۳۰ نفر (۱۶۳ نفر کارکنان و ۶۷ نفر استادان) بودند و ۱۴۴ نفر به عنوان نمونه به روش نمونه‌گیری طبقه‌ای انتخاب شدند. به منظور سنجش متغیرهای مورد استفاده در پژوهش از دو پرسش‏نامة «هوش اخلاقی» لنیک و کیل و «رفتار شهروندی سازمانی» پودساکف و همکارانش استفاده شد. روایی محتوایی پرسش‏نامه‌ها به تأیید متخصصان و استاد راهنما رسید. پایایی پرسش‏نامه‌ها، بر اساس ضریب آلفای کرونباخ، برای هوش اخلاقی ۸۶ / ۰ و برای رفتار شهروندی سازمانی ۸۹ / ۰ برآورد شد. برای تجزیه‌وتحلیل، روش‌های آماری توصیفی و آمار استنباطی (همبستگی پیرسون) به کار رفت. یافته‌های پژوهش نشان داد هوش اخلاقی و همة مؤلفه‌های آن (درست‌کاری، دلسوزی، مسئولیت‌پذیری، گذشت) با رفتار شهروندی سازمانی رابطة مثبت و معنادار دارد.</field></doc></add>