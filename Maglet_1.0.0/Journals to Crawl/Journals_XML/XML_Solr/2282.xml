<add><doc><field name="journal_id">10031</field><field name="abstract">این مقاله به بررسی چیستی و دلالت‌های «نام واقعی» و سپس نام مجازی می‌پردازد. هدف این است که با مقایسۀ این‌دو، به تفاوت‌های میان ساخت نام مجازی و واقعی و نیز رابطۀ میان نام مجازی (الکترونیکی) با هویت فردی بپردازیم. و همچنین ارزش فردی، اجتماعی و فرهنگی پدیدۀ نام‌گذاری مجازی را مورد بررسی قرار‌‌‌ دهیم. مبنای داده‌های این پژوهش، پرسش‌نامه‌ای است شامل ۱۰ سؤال ۴ گزینه‌ای، که ۲۲۲ آزمودنی به آن پاسخ داده‌اند. ازاین‌طریق، ۱۳ الگوی نام‌گذاری مجازی استخراج شد. روش پژوهش، توصیفی- تحلیلی است مبنی‌بر این‌که انتخاب هر نام‌، به‌صورت ناخودآگاه از سوی فرد، اشاره به نوع نگاه او به مقولۀ خود، و نیز دلالت بر بخشی از هویت فردی او دارد. درنتیجه، کارکردهای نام در دنیای واقعی و مجازی تفاوت‌هایی دارند. چنان‌که در نام‌های واقعی، نام به‌دلیل ملازمت درزمانی با فرد، بر هویت او تأثیر می‌گذارد، ولی در نام‌های مجازی، فرد خواسته‌های خود را به‌واسطۀ نام، مطرح می‌کند و بر نام خود تأثیر می‌گذارد. </field></doc></add>