<add><doc><field name="journal_id">10001</field><field name="abstract">هدف این پژوهش، مطالعه ارتباط بین مدیریت سود و خطای پیش‌بینی سود در شرکت‌های پذیرفته‌شده در بورس اوراق بهادار تهران است. برای محاسبه مدیریت سود از اقلام تعهدی اختیاری مدل جونز استفاده‌شده است. فرضیه مورد مطالعه هم در سطح صورت‌های مالی سالانه و هم میان‌دوره‌ای آزمون شده است. در راستای انجام پژوهش اطلاعات 5 ساله (1392-1388) هفتادوپنج شرکت مورد مطالعه قرار گرفت. برای آزمون فرضیه از رگرسیون چند متغیره، با داده‌های تابلویی استفاده‌شده است. یافته‌های حاصل از پژوهش نشان می‌دهد که بین مدیریت سود و خطای پیش‌بینی سود در صورت‌های مالی سالانه ارتباط وجود ندارد که این یافته فرضیه بنیادی را رد می‌کند؛ مبنی بر این‌که پیش‌بینی‌هایی خوش‌بینانه است که با سطح کمتری از دقت پیش‌بینی همراه است. هم‌چنین در صورت‌های مالی میان‌دوره‌ایبین مدیریت سود و خطای پیش‌بینی سود، ارتباط معکوس و معنی‌دار وجود دارد؛ به­طوری‌که افزایش اقلام تعهدی منتهی به کاهش خطای پیش‌بینی می‌شود.‌ به­عبارتی می‌توان گفت مدیریت برای جبران ضعف عملکرد واحد تجاری اقدام به مدیریت سود از طریق افزایش اقلام تعهدی می‌کند که منجر به کاهش خطای پیش‌بینی سود می‌شود.</field></doc></add>