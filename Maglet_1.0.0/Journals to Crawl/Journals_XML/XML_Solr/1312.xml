<add><doc><field name="journal_id">10042</field><field name="abstract">    در این تحقیق به مطالعه برندسازی روزنامه‌های کشور در کلان‌شهرها پرداخته شده است. روزنامه‌‌ها  برای جلب مخاطبان خود از روش‌های متفاوتی استفاده می       کنند و بدین ترتیب برند می‌تواند نقش بسزایی برای روزنامه‌ها در جذب مشتریان داشته باشد.     برندسازی منجر به ارتباط بهتر بین مشتریان و مطبوعات می‌گردد. ارائه اطلاعات صحیح و برندسازی، منجر به تداعی برند شده و در این پژوهش برای برندسازی از متغیر رضایت مشتریان نیز استفاده شده است. روش پژوهش، از نوع توصیفی - همبستگی است و جامعه آماری، مشتریان روزنامه‌های اقتصادی هستند که ۳۱۸ نفر به عنوان نمونه در دسترس پژوهش انتخاب شدند. برای گردآوری داده‌ها، از پرسشنامه محقق‌ساخته استفاده شد. به منظور تجزیه‌و‌تحلیل آماری داده‌ها، از ضریب همبستگی پیرسون و رگرسیون خطی استفاده شده است. نتایج پژوهش نشان دادند که همبستگی مثبت و معناداری بین آگاهی از برند، وفاداری به برند و کیفیت ادراک‌شده برند با رضایت مشتریان وجود دارد ولی بین تداعی از برند روزنامه‌های اقتصادی و رضایت مشتریان، رابطه معنی‌داری وجود ندارد. نتایج رگرسیون خطی     نیز     نشان دادند که وفاداری به برند در پیش‌بینی رضایت مشتریان سهم بیشتری دارد.     
</field></doc></add>