<add><doc><field name="journal_id">10042</field><field name="abstract">   خودروهای شخصی به عنوان یکی از اجزای سامانه حمل‌ونقل شهری، علاوه‌بر دارا بودن منافع برای کاربران، باعث تحمیل هزینه‌ها و عوارض گوناگونی بر محیط‌زیست و شهروندانی می‌‌شوند که در زمره استفاده‌کنندگان خودروهای شخصی نیستند. در حال حاضر، تنها، سهم ناچیزی از ارزش خودرو، به عنوان عوارض سالیانه مالکیت خودرو توسط شهرداری دریافت می‌شود؛ از این‌رو، لازم است تا با بازنگری این روند، هزینه بیرونی تولیدشده خودروها، درونی گردد. در این تحقیق، پس از مطالعه روند تعیین عوارض در سایر کشورها و شناسایی عوامل مؤثر در تعیین عوارض استفاده از خودرو با روش تحلیل عاملی، مدلی به منظور درونی‌سازی هزینه‌های بیرونی خودروها برای افزایش درآمدهای پایدار مدیریت شهری و بهبود روند اقتصاد شهری ارائه شده است. همچنین تلاش شد با استفاده از عوامل شناخته‌شده توسط رابطه‌ای ریاضی، مبلغی متناسب با هزینه‌های بیرونی تولید‌شده وسایل ‌نقلیه، محاسبه گردد؛ به گونه‌ای که مبلغ پیشنهادی، موجب افزایش درآمدهای پایدار مدیریت شهری و ترغیب شهروندان به استفاده از خودروهای کم‌آلاینده شود. مهم‌ترین پیشنهاد این طرح، آغاز روند کاهش وابستگی اقتصاد شهری و مدیریت شهرداری کلان‌شهرها به منابع درآمدی ناپایدار؛ از قبیل تراکم ساختمانی و جایگزینی آنها با درآمدهای علمی و پایدار است   
</field></doc></add>