<add><doc><field name="journal_id">10040</field><field name="abstract">زنان یکی از گروه‏های هدف در برنامه‌های فقرزدایی‌اند؛ به‌ویژه زنان مطلقه و همسرفوت‌شده که به‌واسطۀ شرایط اجتماعی، اقتصادی و فرهنگی جامعه با مسئلۀ فقر بیشتر درگیرند. این پژوهش درصدد سنجش عوامل مؤثر بر فقرزدایی و توانمندسازی زنان مطلقه و بیوۀ شهرستان سلسله (به‌منزلۀ یکی از شهرستان‌های محروم) است. جامعۀ آماری تحقیق، زنان مطلقه و همسرفوت‌شدۀ شهرستان سلسله است. حجم نمونه به روش خوشه‏ای و تصادفی 120 نفر و از ابزار پرسش‌نامه برای جمع‏آوری داده‏ها استفاده شد. برای تحلیل داده‏ها نیز از آمارهای رواسپیرمن، تا اوبی کندال و رگرسیون گام‏به‏گام و همچنین در قالب مدل‌سازی معادلات ساختاری، از نرم‏افزار آموس استفاده شد. یافته‏های پژوهش نشان داد بین میزان وام‏های کم‌بهره، طرح‏های خوداشتغالی، آموزش عمومی و مهارت‏آموزی و فقرزدایی زنان رابطۀ معناداری وجود دارد. نقش کمک‏های غیرنقدی کمیتۀ امداد امام خمینی(ره) بر فقرزدایی زنان تأیید نشد. یافته‏ها، در صورت تأکید بر وام‏های کم‌بهره و مشارکت‌دادن زنان در طرح‏های خوداشتغالی و مهارت‏آموزی و آموزش عمومی، از کارکردی مثبت بر عمل‌کرد این سازمان در فقرزدایی زنان حکایت دارد.</field></doc></add>