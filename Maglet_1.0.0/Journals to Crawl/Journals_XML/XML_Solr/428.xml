<add><doc><field name="journal_id">10001</field><field name="abstract">هدف این پژوهش، بررسی رابطۀ همزمانی قیمت سهام با دنبالۀ توزیع بازده سهام است؛ از این‌رو، نمونۀ آماری پژوهش شامل ۱۱۸ شرکت در ۵ سال از ابتدای ۱۳۸۹ تا انتهای ۱۳۹۳ از بین شرکت­های پذیرفته­شده در بورس اوراق بهادار تهران انتخاب شده ­است. از رگرسیون چندگانه مبتنی بر داده­های تابلویی استفاده شده ­است. نتایج پژوهش نشان می­دهد همزمانی قیمت سهام زیاد، احتمال تولید دنبالۀ مثبت را نسبت به شرکت­های با همزمانی کم دارد. به علاوه بین همزمانی قیمت سهام و چولگی، رابطۀ مثبتی وجود دارد؛ درنتیجه، به نظر می­رسد سرمایه­گذاران در شرکت­های با همزمانی قیمت سهام زیاد نسبت به شرکت­های با همزمانی قیمت کم، کمتر به اخبار منفی واکنش شدید نشان می­دهند. همزمانی زیاد سهام نشان می‌دهد اطلاعات بازار منعکس‌شده بر بازده سهام، بیشتر است و ریسکی که سرمایه­گذاران متحمل می­شوند، ریسک سیستماتیک است؛ بنابراین به سرمایه­گذاران در بورس اوراق­ بهادار توصیه می­شود در شرکت­هایی سرمایه­گذاری کنند که همزمانی قیمت سهام بیشتر و شفافیت اطلاعاتی بیشتری دارند.</field></doc></add>