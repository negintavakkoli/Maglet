<add><doc><field name="journal_id">10008</field><field name="abstract">با توجه به اهمیت بحث اعتبارسنجی مشتریان در تصمیم‎گیری مؤسسه‎های اعتباری برای اعطای تسهیلات، تحقیقات گسترده‌ای در خصوص روش‌های رتبه‌بندی اعتباری انجام شده است. الگوریتم‌های ژنتیک به‎عنوان یکی از روش‌های محاسبۀ تکاملی، از جمله روش‌هایی است که در این زمینه استفاده می‎شود. مقالات بسیاری در مقایسۀ عملکرد الگوریتم‌های ژنتیک و سایر روش‌های رتبه‌بندی رایج منتشر شده است، اما جزئیات چندانی دربارۀ تابع شایستگی مورد استفاده در الگوریتم ژنتیک ارائه نشده، در حالیکه تابع شایستگی تأثیر شایان توجهی بر عملکرد مدل کلی دارد. برای بررسی بیشتر موضوع، در مقالۀ حاضر سه تابع شایستگی قابل استفاده در الگوریتم ژنتیک مطرح شده و عملکرد آنها با سایر روش‌های رتبه‌بندی اعتباری شامل رگرسیون لجستیک و تحلیل پوششی داده‌ها مقایسه شده است. نتایج به‎دست آمده حاکی از برتری عملکرد تابع درجه دو الگوریتم ژنتیک از لحاظ مجموع شاخص‌های صحت، تشخیص و حساسیت است.</field></doc></add>