<add><doc><field name="journal_id">10002</field><field name="abstract">   هدف:    هدف محققان در این پژوهش، شناسایی، دسته‌بندی و اولویت‌بندی مسائل فرهنگی در‌ فرایند خط‌مشی‌گذاری با توجه به آموزه‌های اجتماعی قرآن کریم بود.    روش  :  جامعۀ آماری تحقیق را خبرگان و فقهای برگزیدۀ دینی در مقطع خارج فقه تشکیل می‌دهند که از بین آنها بر اساس روش ترکیبی(کیفی- کمّی)، هفت نفر برای‌گردآوری اطلاعات در مرحلۀ اول(مصاحبۀ عمیق و تشکیل گروههای کانونی) و 12 نفر برای مرحلۀ دوم(توزیع پرسشنامه و شناسایی اهمیت و اولویت مسائل) برگزیده شدند.    یافته‌ها  :  تجزیه‌و‌تحلیل داده‌ها منجر به شناسایی مهم‌ترین مسائل فرهنگی در پرتو آیات قرآن کریم و تفاسیر معتبر شیعی شد. لذا، 2201 آیۀ بیانگر مسئله، در قالب هفت دسته، 170 کد و دو بُعد نظری و عملی ارائه شد. پس از انجام آزمونهای دو جمله‌ای و فریدمن در نرم‌افزار اس.پی.اس.اس.20، مهم‌ترین مسائل فرهنگی مستخرجه از آیات قرآن کریم در قالب 144 کد، شناسایی و اولویت‌بندی شدند.    نتیجه گیری:    به منظور شناسایی و برنامه‌ریزی برای برطرف کردن مسائل فرهنگی در سطوح ملی و سازمانی از نتایج به دست آمده در این پژوهش استفاده شود.</field></doc></add>