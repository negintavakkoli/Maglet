<add><doc><field name="journal_id">10008</field><field name="abstract"> بحث مدیریت زنجیرة تأمین و ارزیابی عملکرد زنجیرة تأمین در شرکت‌های خدماتی در مقایسه با شرکت‌های تولیدی بسیار کم و محدود است؛ بنابراین ضرورت مطالعات بیشتر در این حوزه وجود دارد. از این‌رو، هدف از این مقاله شناسایی و اولویت‌بندی شاخص‌های ارزیابی عملکرد زنجیرة تأمین خدمات است؛ بنابراین در ابتدا با مرور ادبیات موضوع به تعریف فرایندهای زنجیرة تأمین پرداخته شد. سپس معیارهای اندازه‌گیری این فرایندها تشریح شد. بعد از استخراج معیارهای ارزیابی عملکرد، این معیارها با شاخص‌های مدل اسکور و سروکوال دسته‌بندی شدند و درخت تصمیم‌گیری طراحی شد. در ادامه، پرسشنامه تهیه و در بین مدیران هتل‌های پنج ستارة شهر تهران، به‌عنوان خبرگان صنعت خدمات، توزیع شد. بعد از جمع‌آوری پرسشنامه از روش AHP فازی برای اولویت‌بندی معیارها استفاده شد. درنهایت، تحلیل‌ها انجام گرفت و معیارها دسته‌بندی شد. نتایج نشان می‌دهد شاخص قابلیت اطمینان دارای بالاترین اولویت و شاخص ملموس‌بودن دارای کمترین اهمیت در زنجیرة تأمین خدمات است.</field></doc></add>