<add><doc><field name="journal_id">10005</field><field name="abstract"> سرمایه فکری دانشی است که می‌تواند تولید ارزش کند. امروزه توجه به سرمایه‌های فکری، رویکردی است که ابزار تحقق کارایی و کارآمدی را در اختیار مدیران بخش دولتی می‌گذارد و از این رو مؤلفه‌های ناملموس مورد توجه شدید در بخش دولتی قرار گرفته است، علیرغم این میزان اهمیت، سرمایه فکری در سازمان‌های دولتی به ندرت جایگاه خود را یافته است و تا کنون تعداد کمی از سازمان‌های دولتی برای اندازه گیری و مدیریت و گزارش داراییهای ناملموس خود تلاش کرده‌اند. این تحقیق در پی ارائه مدلی برای اندازه گیری و ارزیابی سطح سرمایه‌های فکری در سازمان‌های فرهنگی-دولتی کشور و آزمون مدل از طریق ارزیابی سرمایه‌های فکری وزارت فرهنگ و ارشاد اسلامی به عنوان بزرگترین و اصلی‌ترین سازمان متولی فرهنگ در ایران می‌باشد، تا از این رهگذر در جهت مدیریت هر چه بهتر این سرمایه‌ها گام برداشته شود. در این تحقیق پس از مروری بر ادبیات سرمایه‌های فکری و به خصوص مدل‌های اندازه گیری و ارزیابی سرمایه فکری در سازمان‌های دولتی، مدل اولیه تحقیق طراحی شد، با استفاده از تکنیک گروه کانونی و دلفی و استفاده از نظرات خبرگان شاخص‌های مدل تعدیل و اصلاح شدند و پرسشنامه حاصله در وزارت فرهنگ و ارشاد اسلامی مورد آزمون قرار گرفت. تجزیه و تحلیل یافته‌های حاصله از پیمایش، فرضیه‌های تحقیق و روایی مدل ارائه شده برای اندازه گیری و ارزیابی سرمایه‌های فکری سازمان‌های فرهنگی-دولتی را مورد تأیید قرار داد. </field></doc></add>