<add><doc><field name="journal_id">10014</field><field name="abstract">هدف این پژوهش، کاوش این مطلب است که نگرش کارکنان سازمان را پیرامون تسهیم دانش سنجیده و عوامل موثر بر نگرش افراد نسبت به تسهیم دانش را شناسایی نمائیم. روش تحقیق مورد استفاده در این پژوهش توصیفی همبستگی و علی مقایسه‌ای است. جامعه آماری این تحقیق کارمندان صندوق بازنشستگی صنعت نفت (N= ۳۳۱) می‌باشد که نمونه آماری (n= ۱۲۳) به صورت تصادفی انتخاب و نهایتا تعداد ۱۰۶ پرسش نامه پاسخ داده شد. برای تعیین روایی ابزار تحقیق روش نظرخواهی از خبرگان استفاده و در طراحی و تدوین گویه‌ها، نظرات اساتید اعمال گردید. برای سنجش پایایی پرسش نامه از روش آلفای کرونباخ استفاده گردید و ضریب بدست آمده (۳/۹۲) نشان داد که پرسش نامه از پایایی خوبی برخوردار است. نتایج تجزیه و تحلیل نگرش‌ها درباره تسهیم دانش حاکی از آن است که اکثریت کارکنان این صندوق (۷۲ درصد) نظر مطلوبی نسبت به تسهیم دانش دارند. بر اساس این تحقیق، رابطه معناداری میان فرهنگ (با ضریب همبستگی۲۳/۲)، ساختار (۳۲/۶)، رهبری (۲۷/۵)، کار تیمی (۳۹/۵) و اعتماد اجتماعی (۳۳/۹) با نگرش تسهیم دانش وجود دارد و ویژگی‌های شخصی (جنسیت، سن، تحصیلات، سابقه کار، نوع کار) رابطه معناداری را با نگرش تسهیم دانش نشان نداد. 
 
 </field></doc></add>