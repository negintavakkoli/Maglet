<add><doc><field name="journal_id">10014</field><field name="abstract">     هدف از اجرای این پژوهش سنجش میزان رضایت شغلی شرکت‌های تابعه شرکت ملی نفت ایران و واحدهای ستادی آن بر اساس مدل رضایت شغلی  هی  بوده است. این پژوهش در سال 1391 انجام‌شده و جامعه آماری پژوهش کلیه کارکنان رسمی، پیمانی و قراردادی واحدهای ستادی شرکت ملی نفت ایران و شرکت‌های تابعه شرکت ملی نفت ایران بودند که از میان آن‌ها 5093 نفر با استفاده از روش نمونه‌گیری طبقه‌ای انتخاب‌شده‌اند. ابزار پژوهش، پرسشنامه رضایت شغلی  هی  بوده و داده‌های گردآوری‌شده از طریق محاسبه میانگین آزمون فریدمن جهت مقایسه و رتبه‌بندی هریک از ابعاد رضایت شغلی مورد تحلیل قرار گرفتند. از آزمون‌های کروسکال والیس و یومن ویتنی جهت مقایسه  رضایت شغلی گروه‌های جمعیت شناختی استفاده شد. نتایج به‌دست‌آمده حاکی از رتبه‌بندی شرکت‌های تابعه شرکت ملی نفت و واحدهای ستادی بر اساس میزان رضایت شغلی آن‌ها می‌باشد. هم‌چنین میزان رضایت از ابعاد و مؤلفه‌های موردسنجش در داخل هر یک از شرکت‌ها نیز رتبه‌بندی شده‌اند     
</field></doc></add>