<add><doc><field name="journal_id">10001</field><field name="abstract"> هدف:  در شرایط عدم ‌اطمینان‌، سرمایه‌گذاران اطلاعات کافی دربارۀ جریان‌های نقد آتی شرکت‌ها ندارند و دربارۀ وضعیت آتی بازار ابهام وجود دارد. در این شرایط طبق قانون بیز، ورود هر سیگنال اطلاعاتی (مانند اعلام سود) ممکن است عدم ‌اطمینان را کاهش دهد و سبب واکنش بیشتر سرمایه‌گذاران نسبت به اعلام سود شود؛ بنابراین، هدف پژوهش حاضر بررسی واکنش سرمایه‌گذاران نسبت به سود غیرمنتظره در شرایط عدم‌ اطمینان بازار است.
 روش:  بدین منظور نمونه‌ای شامل 162 شرکت پذیرفته‌شده در بورس اوراق بهادار تهران در دورۀ زمانی 1384 تا 1394 انتخاب شد. برای محاسبۀ عدم اطمینان بازار از دو روش فرمول محاسباتی و گارچ استفاده شد.
 نتایج:  نتایج آزمون فرضیه‌ها نشان می‌‌دهد زمانی که عدم اطمینان بالایی در بازار وجود دارد (نسبت به عدم اطمینان پایین)، واکنش سرمایه‌گذاران به اعلام سود سالانۀ شرکت‌ها بیشتر است. در شرایط عدم‌اطمینان بالا، سرمایه‌گذاران نسبت به اخبار بد سود (زیان غیرمنتظره) واکنش بیشتری از خود نشان می‌‌دهند که این واکنش با رویکرد محافظه‌کاری همخوانی دارد.</field></doc></add>