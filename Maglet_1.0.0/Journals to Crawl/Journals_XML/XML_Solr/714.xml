<add><doc><field name="journal_id">10038</field><field name="abstract">بررسی پایداری شیب­های سنگی در موقع زمین­لرزه از پیچیده­ترین مسائل در بررسی پایداری شیبها محسوب می‌شود. داشتن درک صحیح از عملکرد نیروهای دینامیکی بر ساختارهای سنگ، نقش مهمی در تحلیل پایداری دامنه‌های سنگی درزه­دار دارد. در این تحقیق تحلیل پایداری دامنه سنگی درزه­دار کنار فلر گاز فاز 7 مجتمع پارس جنوبی، تحت بارهای دینامیکی به کمک روشهای عددی المان مجزا توسط نرم­افزار UDEC صورت گرفته است. توده سنگ این دامنه از سنگ­های مارنی و ماسه­سنگی سازند آغاجاری تشکیل یافته است. به عنوان بار دینامیکی، از نگاشت زمین­لرزه 1391 منطقه عسلویه استفاده شده و به شتاب مبنای طرح g42/0 مقیاس شده است. بر پایه نتایج بدست آمده از مدل­سازی­های به روش مدل­سازی هیبریدی در محیط نرم­افزار MATHEMATICA، ضریب اطمینان حالت استاتیکی برای دامنه مورد نظر 26/1 بدست آمده است. برای تحلیل دینامیکی، مدل تهیه شده به مدت 6 ثانیه تحت امواج دینامیکی زمین­لرزه مذکور با فرض میرایی 5/0 درصد قرار داده شده و نتایج حاصل نشان داد که تحت بار اعمالی ضریب اطمینان دامنه به 54/0 کاهش یافته و ناپایدار می‌گردد. بنابراین برای پایدار ماندن این دامنه در موقع زمین‌لرزه‌های قوی نیاز به طرح­های پایدارسازی دارد.</field></doc></add>