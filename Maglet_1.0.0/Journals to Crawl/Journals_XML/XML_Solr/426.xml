<add><doc><field name="journal_id">10001</field><field name="abstract">در دهه‌های اخیر برنامه خصوصی‌سازی توسط بسیاری از کشورهای در حال توسعه و توسعه یافته با نظام‌های سیاسی مختلف دنبال شده است. عملکرد مالی و اقتصادی (کارایی) شرکت‌ها بعد از خصوصی‌سازی به عنوان یکی از ملاک‌های ارزیابی سیاست مذکور، همواره یکی از مسائل محوری در پژوهش‌های اقتصادی کشورهای در حال توسعه بوده است. در این پژوهش با استفاده از روش تحلیل مرزی تصادفی (SFA)، ابتدا کارایی فنی شرکت‌های پذیرفته شده در بورس اوراق بهادار تهران قبل و بعد از ورود به بورس برآورد می‌شود و سپس با استفاده از روش پانل دیتا، تأثیر عملکرد مالی برکارایی، مورد سنجش قرار خواهد گرفت. نمونه‌های مورد بررسی داده‌های پانل ۲۹ شرکت واگذار شده طی سال‌های ۱۳۸۱ تا ۱۳۸۸ است. نتایج پژوهش، کاهش کارایی فنی ۲۸ شرکت را بعد از ورود به بورس نشان می‌دهد و نیز تأثیر منفی و معنادار نسبت‌های نقدینگی و بازده حقوق صاحبان سهام را بر جزء ناکارایی فنی شرکت‌ها تبیین می‌کند.</field></doc></add>