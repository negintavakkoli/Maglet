<add><doc><field name="journal_id">10031</field><field name="abstract">پژوهش حاضر به بررسی تأثیر قدرت و جنسیت در اتخاذ رویکردهای مؤدبانه یا بی‌ادبانه از سوی شخصیت‌های قدرتمند و ضعیف، و نیز مردان و زنان، در ده رمان برگزیدۀ نوجوانان فارسی‌زبان، بر اساس نظریۀ ادب براون و لوینسون، و نظریۀ بی‌ادبی کالپپر می‌پردازد. رمان‌های نوجوانان فارسی‌زبان منتشرشده در فاصلۀ سال‌های ۱۳۹۱- ۱۳۸۱، جامعۀ پژوهش را تشکیل می‌دهد و آثار مورد بررسی بر پایۀ معیارهای تألیفی‌بودن اثر، گفت‌وگومحوربودن داستان، مورد تأییدبودن از سوی صاحب‌نظران، و... انتخاب شده است. داده‌های پژوهش با استفاده از آزمون آماری خی دو، مورد بررسی قرار گرفته و نتایج حاصل نشان می‌دهد که قدرت و ادب رابطۀ معکوسی باهم دارند، یعنی هرچه قدرت افراد بیشتر باشد، از استراتژی‌های بی‌ادبی بیشتر و هرچه جایگاه قدرت ضعیف‌تر باشد، از استراتژی‌های ادب بیشتری استفاده می‌کنند. بر همین اساس، مشخص شد که شخصیت‌های زن، در برخورد با شخصیت‌های مرد، رفتار زبانی مؤدبانه‌تری دارند و شخصیت‌های مرد، بیشتر از شخصیت‌های زن از استراتژی‌های بی‌ادبی استفاده می‌کنند. </field></doc></add>