<add><doc><field name="journal_id">10002</field><field name="abstract">   هدف:    بررسی وضعیت اشتغال دانش‌آموختگان رشتۀ مدیریت آموزشی دانشگاه علامه طباطبایی.    روش:    پژوهش حاضر به روش توصیفی- پیمایشی انجام شد. جامعۀ آماری پژوهش، کلیۀ دانش‌آموختگان رشتۀ مدیریت آموزشی دانشگاه علامه طباطبایی طی سالهای 94-1390 به تعداد 338 نفر(191 کارشناس و 147 کارشناس ارشد) بودند. نمونه‌ در دسترس طبقه‌ای، به ترتیب 123 و 108 نفر و ابزار جمع‌آوری داده‌ها، پرسشنامۀ محقق‌ساخته بود.    یافته‌ها:    4/53 درصد از دانش‌آموختگان بیکارند. اشتغال اکثر شاغلان از طریق شرکت در آزمون استخدامی و در سازمانهای خصوصی از نوع خدماتی بوده است. میزان رضایت شغلی و ارتباط شغل با رشتۀ‌ تحصیلی اکثر شاغلان، متوسط بوده است. تأثیر برند دانشگاه علامه طباطبایی بر اشتغال در حد متوسط متمایل به زیاد بوده است. از 53 عنوان درس تخصصی و اصلی مدیریت آموزشی در مقاطع کارشناسی و ارشد، تنها 7 درس برای شاغلان کاربرد داشته و از طرفی ، بیشتر نیازهای آموزشی آنان برای انجام بهینۀ شغل، شامل مهارت‌آموزی، کارهای رایانه‌ای و نرم‌افزاری، دوره‌های آموزشی شغلی، زبان، مهارتهای نیازسنجی آموزشی و آشنایی با کارهای اداری است.    نتیجه      ‌      گیری:    در ایران، بین نیاز جامعه به نیروی کار دانا و ماهر با کیفیتِ خروجی‌های دانشگاهی فاصلۀ قابل توجهی وجود دارد. بنا به یافته‌های پژوهش، ضرورت تحول و دگرگون‌سازی محتوای آموزشی و برنامۀ درسی در رشتۀ مدیریت آموزشی کاملاً احساس می‌شود. همچنین لازم است دو درس کار عملی در سازمانهای آموزشی با جدّیت و بهره‌وری بیشتر اجرا شود تا مهارت لازم برای دانشجو تا حدودی حاصل شود.</field></doc></add>