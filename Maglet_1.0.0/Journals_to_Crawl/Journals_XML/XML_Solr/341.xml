<add><doc><field name="journal_id">10033</field><field name="abstract">زعفران (L. Crocus sativus) یکی از گران‌ترین ادویه‌های دارویی جهان است که تولید محدود و قیمت بالای آن باعث شده تا در این گیاه تقلبات زیادی صورت بگیرد، این تقلبات بیشتر شامل افزودن مواد گیاهی و شیمیایی مشابه زعفران می‌باشد. برای تعیین این تقلبات روش‌های مختلفی گسترش یافته است که بیشتر آنها براساس مشخصات مورفولوژیکی، آناتومی و آزمون‌های شیمیایی است. این مطالعه نشان دهنده‌ی یک روش نوین برای تعیین تقلبات زعفران بر اساس روش‌های مولکولی وابسته به واکنش زنجیره‌ای پلیمراز می‌باشد که در آن از نشان‌گر مولکولی ITS-۲ (Internaltranscrribed spacer -۲) استفاده شده است. در این بررسی از یک آغازگر عمومی بر مبنای ناحیهS rDNA ۸/۵ و آغازگرهای اختصاصی برگشتی بر مبنای ناحیه ITS-۲ در گونه‌های مختلف تقلبات گیاهی و غیر گیاهی نظیر کلاله انار، ذرت، گلرنگ، زردچوبه، فلفل قرمز خرد شده و همچنین گوشت گاو و شتر برای انجام واکنش زنجیره‌ای پلیمراز استفاده گردید. بعد از انجام واکنش، نوار مربوط به توالی ITS-۲ در چندین نمونه گیاهی شامل ذرت، گلرنگ، انار، فلفل قرمز و زردچوبه‌ و همچنین گوشت گاو و شتر به‌عنوان تقلبات رایج زعفران، تکثیر شدند. نتایج این آزمایش نشان داد که استفاده از تمامی آغازگرها در قالب واکنش PCR چندگانه سبب تکثیر تمامی نوارهای مربوط به انواع تقلبات می‌شود. اگرچه اکثر نوارها در ژل آگارز ۲ درصد مشاهده شدند و لکن استفاده از ژل پلی آکریل آمید۲۰ درصد منجر به تفکیک بهتر نوارها بر روی ژل گردید. این روش کارایی لازم برای تشخیص تقلبات زعفران در سطح یک درصد وزنی از مخلوط تقلبات را دارا می‌باشد.</field></doc></add>