<add><doc><field name="journal_id">10042</field><field name="abstract">فرهنگ سازمانی، یکی از مقوله‌های بسیار مهم در مدیریت رفتار سازمانی می‌باشد که پژوهش‌‌های وسیعی در خصوص نقش این عامل در ارتقای بهره‌وری سازمانی و نیل به اهداف سازمانی انجام شده است. یکی از عواملی که نقش بسزایی در بهره‌وری و حصول موفقیت سازمانی دارد، توانمندسازی روان‌شناختی کارکنان می‌باشد. امروزه در مدیریت نوین، برنامه‌های راهبردی و ساختاری سازمان‌های پیشرو، منطبق بر توسعه و ارتقای توانمندی نیروی انسانی آن تدوین می‌گردند. در این راستا، توجه به نقش فرهنگ سازمانی، برای دستیابی به این هدف، حائز اهمیت می‌باشد. بدین منظور و با توجه به تعدد الگوهای فرهنگ سازمانی، در این پژوهش ابتدا به بررسی الگوهای متنوع فرهنگ سازمانی، پرداخته شده و سپس به نقش فرهنگ سازمانی در توانمندسازی روان‌شناختی کارکنان برای کسب مزیت رقابتی در قلمرو مکانی بانک شهر پرداخته شده است. نتایج پژوهش نشان می‌دهند که فرهنگ سازمانی بر توانمندسازی روان‌شناختی کارکنان بانک شهر تهران، تأثیر مثبت، مستقیم و معناداری دارد. بر این اساس بهبود یا عدم‌بهبود فرهنگ سازمانی، منجر به افزایش یا کاهش توانمندسازی روان‌شناختی کارکنان می‌‌شود و این امر تأثیر مستقیمی بر بازدهی اقتصادی آنها نیز دارد. همچنین بررسی مدل از حیث نیکویی برازش نشان داد که مدل نظری از لحاظ آماری، دارای معنا و مفهوم نظری و کاربردی است و از لحاظ مطلوبیت وضعیت برازش، با توجه به آماره‌های محاسبه شده توسط نرم‌افزارهای آماری، در وضعیت قابل‌قبولی، برآورد می‌‎شود. </field></doc></add>