<add><doc><field name="journal_id">10038</field><field name="abstract">از نظر زمین‌شناسی مهندسی، خاک­های آلی به­ویژه خاک­های جنگلی در رده‌های خاک­های مسأله­دار قرار می­گیرند که به دلیل حضور مواد آلی در آن­ها و شرایط جوی پر­بارش، مشکلات عدیده­ای را در اغلب پروژه­ها ایجاد می­کنند. از جمله این مشکلات می‌توان به ظرفیت باربری پایین، نشست زیاد در محل شالوده سازه­ها و غیره اشاره کرد که در صورت حضور این خاک­ها در محل پروژه­ها باید آنها را بهسازی و تقویت نمود. در این مقاله تأثیر افزودن آهک زنده و شکفته و نیز دوره عمل‌آوری بر پارامتر­های ژئوتکنیکی خاک آلی جنگل شهید زارع ساری بررسی شده و کارایی روش­های به­کاررفته، مطالعه شده است. نتایج آزمایش­ها حاکی از این است که آهک شکفته بر خاصیت متراکم شدن خاک آلی موثرتر از آهک زنده است. همچنین تأثیر آهک زنده در افزایش مقاومت فشاری نمونه­های اصلاح شده مشهود­تر می­باشد. در این بررسی مقادیر بهینه آهک زنده ۵ درصد و آهک شکفته ۷ درصد تعیین گردید.</field></doc></add>