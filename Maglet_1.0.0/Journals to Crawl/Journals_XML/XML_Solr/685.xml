<add><doc><field name="journal_id">10038</field><field name="abstract">هدف از این تحقیق ارائه و بررسی روابط ساده و چندمتغیره برای تخمین مقاومت فشاری نمونه‌هایی از سنگ آهک‌های مارنی سازند آبدراز است. بر روی این سازند پروژه‌های مهندسی زیادی مانند سد، تونل و جاده در شمال استان خراسان رضوی احداث شده است. برای این منظور برروی 39 نمونه سنگ آهک مارنی سازند آبدراز مطابق با استاندارد انجمن بین‌المللی مکانیک سنگ، آزمایش‌های مربوط به تعیین خصوصیات فیزیکی شامل تخلخل، دانسیته، جذب آب انجام شد و روابطی چند متغیره برای تخمین مقاومت فشاری به دست آمد. نتایج به دست آمده از روش رگرسیون ساده، نشان دهنده‌ی کارایی بهتر دانسیته نسبت به دیگر ویژگی‌های سنگ در تخمین مقاومت تراکمی تک‌محوری است. بهترین رابطه‌ی چندمتغیره نیز به ازای استفاده از متغیرهای مستقل دانسیته و جذب آب برای کل نمونه‌ها به دست آمد.</field></doc></add>