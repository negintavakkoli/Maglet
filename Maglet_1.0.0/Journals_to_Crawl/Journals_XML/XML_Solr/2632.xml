<add><doc><field name="journal_id">10014</field><field name="abstract"> پایه و اساس رفتار یک سازمان در اجتماع، مسئولیت و پاسخگویی در مورد فعالیت ‌ ها و تصمیماتی است که در قبال ذینفعان خود انجام میدهد. تداوم این رفتار مسئولانه می‌تواند باعث شکل‌گیری هویتی مشروع و قابل پذیرش از یک سازمان در بین ذینفعان خود و حتی جامعه شود. بنابراین اگر سازمان‌ها، موفقیت و تداوم حیات خود را در گرو مسئولیت و پاسخگویی در برابر محیط اجتماعی، رسمی و ذینفعان خود ببینند، در این صورت با رویکردی آینده‌نگرانه، توجه به مسئولیت ‌ های اجتماعی، نه تنها سیاستی هزینه‌بر تلقی نخواهد شد، بلکه نوعی سرمایه‌گذاری اجتماعی بلندمدت برای سازمان خواهد بود تا از یک طرف سود اقتصادی خود را افزایش داده و از طرف دیگر با رعایت ارزش‌ها و هنجارهای جامعه، هویتی مشروع در بین ذینفعان خود و جامعه کسب کرده و نیازها و انتظارات آنان را به نحو مطلوبی برآورده کنند. این مقاله به شناسایی و ارزیابی مسئولیت‌های اجتماعی مؤسسه مطالعات بین‌المللی انرژی، به عنوان یک سازمان دانش‌بنیان که وظیفه انجام پژوهش‌های کاربردی و راهبردی برای صنعت نفت ایران را دارد، در قبال ذینفعان خود می‌پردازد. ذینفعان مؤسسه به دو گروه عمده شامل ذینفعان داخلی (کارمندان مؤسسه) و ذینفعان بیرونی که طیف متنوعی را در بر می‌گیرند، شامل می‌شوند. این پژوهش با ترکیب روش ‌ های کمی و کیفی انجام شده است. از میان روش ‌ های کمی پیمایش و از میان روش ‌ های کیفی تکنیک مصاحبه گروهی استفاده شده است. جامعه آماری مطالعه حاضر را ۶۰ نفر از ذینفعان داخلی و ۶۰ نفر از ذینفعان بیرونی تشکیل داده ‌ اند که با روش نمونه ‌ گیری غیراحتمالی و نمونه ‌ های در دسترس انتخاب گردیده ‌ اند. یافته ‌ ها نشان می‌دهد ارزیابی کلی همه ذینفعان متوسط می‌باشد. همچنین بر اساس نتایج تحقیق، ایجاد هسته‌های مشورتی در حوزه‌های مختلف مؤسسه با عضویت نمایندگان ذینفعان و همچنین تشکیل شوراهای برنامه‌ریزی و تصمیم گیری با مشارکت ذینفعان می‌تواند به افزایش همسویی وتحقق مطلوب‌تر مسئولیت اجتماعی در قبال آنها شود و در یک فرایند به بهبود وضعیت شاخص‌های مسئولیت اجتماعی مؤسسه منجر شود 
 </field></doc></add>