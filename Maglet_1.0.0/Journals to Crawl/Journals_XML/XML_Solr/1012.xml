<add><doc><field name="journal_id">10042</field><field name="abstract">   امروزه، زندگی شهری بدون زیرساخت های شهری، امکان پذیر نیست و بدون شک، شهرهای مطلوب باید زیرساخت های شهری مناسب و کافی داشته باشند؛ لذا طراحی و گسترش این زیرساخت   ها باید براساس سازوکاری علمی و با برنامه ریزی دقیق و آگاهانه صورت پذیرد تا از تأثیر نامطلوب آن بر شکل شهر، زندگی شهری و شهروندان، پیشگیری شود. روش مدیریت ارزش می‌تواند به یافتن راه‌هایی برای توجه به عوامل مؤثر در اقتصاد پایدار، کمک کند و راه‌حل‌های مناسبی در زمینه نحوه ایجاد توازن بین هزینه، برنامه و زمان و عناصر توسعه پایدار؛ از قبیل عوامل زیست   محیطی، اقتصادی، اجتماعی، فرهنگی و کالبدی از طریق ایجاد جایگزین‌های نوآورانه را ارائه کند. در فاز نخست این پژوهش، براساس مطالعات کتابخانه   ای مبانی نظری و ادبیات موضوع، مدیریت ارزش در پروژه‌های بزرگراهی و طراحی و ساخت تقاطع   های غیرهم‌سطح با رویکرد اقتصاد پایدار بررسی شد. سپس در فاز دوم، با برگزاری یک جلسه آموزشی مبانی مدیریت ارزش به خبرگان حوزه مدیریت شهری توضیح داده شد و بازخوردهای آنها براساس مدل دلفی، تحلیل گردید. در فاز سوم، از طریق مطالعات میدانی در یک تقاطع غیرهم‌سطح شهری در شهر کرج به عنوان نمونه موردی و تهیه پرسش نامه از شهروندان،‌ مزایا و اثربخشی روش مدیریت ارزش را همراه با توصیه‌هایی برای ساخت و بهره   برداری این تقاطع، ارزیابی شدند. نتایج، حاکی از این هستند که استفاده از مدیریت ارزش، نقش بسزایی در کاهش هزینه   های پروژه   های شهری،‌ رضایت بیشتر استفاده‌کنندگان، صرفه‌جویی در وقت و هزینه و جلوگیری از اتلاف انرژی، ایفا می   کند. همچنین استفاده از رویکرد اقتصاد پایدار در مدیریت ارزش، باعث کارایی بیشتر این مدل خواهد شد. در این مقاله،‌ میزان هزینه و صرفه‌جویی در محاسبات مرتبط با عوامل اقتصادی و زیست   محیطی میزان هزینه‌ها در گزینه‌های مختلف حمل‌ونقل و ترافیک تقاطع در خصوص تملک، احداث، تعریض و تقاطع‌ها در سناریوهای طرح تفصیلی، مشترک، مستقل و ترکیبی به ترتیب در حدود ۲۱، ۱۶، ۲۴ و ۲۰ میلیارد ریال برآورد شد. همچنین میزان سوخت مصرفی در اختلاف دو طرح غیرهم‌سطح و هم‌سطح در حدود ۷۰۰ لیتر بر ساعت در افق ۱۴۱۵ پیش‌بینی شد.   </field></doc></add>