<add><doc><field name="journal_id">10038</field><field name="abstract">آرایش ذرات خاک بر روی رفتار خاک تاثیرگذار است. تعیین آرایش ذرات خاک پیچیده است. در این مقاله، از تبدیل موجک بر اساس پردازش تصویر دیجیتال برای تعیین آرایش ذرات خاک استفاده شده است. تصویر خاک به قسمت‌های کوچک 512×512 پیکسل تجزیه می‌شود و توسط تبدیل موجک تحلیل می‌شود. برای هر قسمت شاخص انرژی محاسبه می‌شود. از آن‌جایی که انرژی را می توان به‌طور جداگانه برای هر سه جهت افقی، عمودی و مورب محاسبه کرد، اطلاعات بیشتری را در مورد آرایش ذرات خاک مانند شکل ذرات و جهت ذرات را می‌توان به دست آورد. برای این منظور، شاخص انرژی با مقایسه انرژی‌های افقی و عمودی تعیین می‌شود. تصویربرداری از خاک ها به دو روش ته نشینی و سطح صاف انجام می شود و شاخص انرژی برای هر دو روش محاسبه و مقایسه می شود. مقادیر شاخص انرژی بیشتر از صفر نشان می‌دهد که دانه‌ها به صورت افقی آرایش یافته‌اند، در حالی که مقادیر شاخص انرژی کمتر از صفر نشان دهنده آرایش عمودی دانه‌ها است. بنابراین شاخص انرژی شاخصی مناسب برای تعیین آرایش ذرات خاک می‌باشد. تعیین آرایش ذرات خاک با استفاده از روش پردازش تصویر باعث کاهش اپراتور، کاهش خطاهای محاسباتی و ارائه داده‌های مبتنی بر تصویر دایمی می‌شود.</field></doc></add>