<add><doc><field name="journal_id">10006</field><field name="abstract">با توجه به کاهش میزان اعتماد، مشارکت و کیفیت شبکة سازمانی در بسیاری از اداره‌های دولتی، این مقاله با هدف بررسی تأثیر سرمایة اجتماعی بر ارتقای فرهنگ سازمانی کارمندان ادارة آموزش‌وپرورش شهرستان کرمان انجام گرفت. این پژوهش از نظر هدف کاربردی و از نظر نحوة گردآوری داده‌ها توصیفی و از نوع همبستگی است. ابزار به‌کار گرفته‌شده پرسشنامة ااستاندارد است. پایایی پرسشنامه با محاسبة ضریب آلفای کرونباخ (معادل ۷۹ / ۰) تأیید شد. جامعة آماری پژوهش شامل ۹۰۰۰ کارمند شاغل در ادارة کل سازمان آموزش‌وپرورش شهر کرمان است که براساس فرمول کوکران، ۳۷۰ نفر به روش نمونه­گیری تصادفی ساده انتخاب، و سنجش شدند. نتایج پژوهش نشان می­دهد، ۵۰ درصد از تغییراتی که موجب ارتقای فرهنگ سازمانی آموزش‌وپرورش می­شود، تابع میزان سرمایة اجتماعی کارمندان این اداره است. از میان مؤلفه­های سرمایة اجتماعی، «اعتماد نهادی» و «کیفیت شبکة سازمان» بیشترین اثربخشی را بر ارتقای فرهنگ سازمانی مورد پژوهش داشتند. 

 </field></doc></add>