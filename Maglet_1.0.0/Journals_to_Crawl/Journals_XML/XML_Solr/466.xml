<add><doc><field name="journal_id">10001</field><field name="abstract"> هدف: هدف پژوهش حاضر این است که عملکرد سرمایه‌‌گذارانی را که فعالانه به خرید و فروش سهام مبادرت دارند، نسبت به سایر سرمایه‌‌گذاران بررسی کند. روش: برای این منظور، صورت وضعیت سبد سرمایه‌‌گذاران حقیقی بورس اوراق بهادار تهران طی دوره‌ای پنج‌ساله (۱۳۹۵-۱۳۹۱)، ارزیابی و از دو رویکرد تحلیلی استفاده شده است؛ ابتدا به روش مطالعۀ سبد، بازده ماهانۀ سرمایه‌‌گذاران با نرخ گردش سبد بالا (سرمایه‌‌گذاران فعال) با سرمایه‌گذاران با نرخ گردش سبد پایین (سرمایه‌‌گذاران منفعل) بررسی و مقایسه و سپس با استفاده از یک رویکرد مکمل به نام بازده غیرنرمال خودمعیار، بازده ماهانۀ سرمایه‌‌گذاران در دو حالت انجام معامله و حفظ ترکیب سبد سرمایه‌‌گذاری ابتدای دوره بررسی شده است. نتایج: نتایج نشان می‌‌دهد سرمایه‌‌گذارانی که فراوانی معاملاتی بالاتری دارند، چه قبل از کسر هزینۀ معاملات و چه بعد از آن، عملکرد بهتری نسبت به سایر سرمایه‌‌گذاران دارند. ازسوی دیگر، عملکرد سرمایه‌گذاران در شرایط انجام معامله نسبت به وضعیت حفظ ترکیب سبد ابتدای دوره، بهتر است.</field></doc></add>