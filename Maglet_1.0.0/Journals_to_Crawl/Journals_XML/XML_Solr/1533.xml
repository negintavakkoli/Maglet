<add><doc><field name="journal_id">10040</field><field name="abstract">مفهوم زنانگی به‏مثابۀ سازه‏ای اجتماعی است که در زمان‏های مختلف مدلول‏های متعددی داشته است. هدف این مقاله سنخ‏شناسی دختران دانشجو در دانشگاه گیلان است. در مطالعۀ مزبور، با تکیه بر روش‏های کیفی و نمونه‏گیری هدفمند از مصاحبه‏های نیمه‏سازمان‏یافته فردی و گروهی (گروه متمرکز) استفاده شد. برای این منظور، با ۳۰ نفر مصاحبه شد. سپس مصاحبه‏ها به شیوۀ تحلیل مضمون بررسی شدند. بر‌اساس گفت‌وگوهای به‌دست‌آمده، زنان به سه سنخ سازشی، تلفیقی و مقاوم تقسیم شدند که تداعی‏کنندۀ نظریۀ کانل در سه‌ گونۀ زنانگی سازگار، ترکیبی و مقاوم است. برمبنای یافته‏های تحقیق، هستۀ اصلی دلایل تغییرات زنانگی افزایش مصرف رسانه‏ای و شبکه‏های اجتماعی است.</field></doc></add>