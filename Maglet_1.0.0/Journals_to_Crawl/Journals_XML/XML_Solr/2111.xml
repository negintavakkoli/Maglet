<add><doc><field name="journal_id">10010</field><field name="abstract">افزایش آگاهی شهروندان، نارضایتی‌ها نسبت به عدم پاسخگویی، فقدان شفافیت و ساختار متمرکز دولت‌ها افزایش یافت. تا آنجا که به ظهور رویکردی نوین با عنوان حکمرانی الکترونیکی منجر شد. حکمرانی الکترونیکی، برخلاف دولت الکترونیکی با تکیه بر تعامل و همکاری دوسویه در پی افزایش مشارکت، پاسخگویی، شفافیت و به‌طور کلی عرضة خدمات بهینه است. از این رو، در پژوهش کاربردی حاضر، محقق با هدف شفاف­سازی مفهوم بدیع حکمرانی الکترونیکی و تعیین تأثیر عوامل فرهنگی و فنی در شهرداری تهران بر آن، ابتدا داده­های مورد نیاز را از طریق منابع کتابخانه­ای و در گام بعد به­وسیلة ابزار پرسشنامه و به روش نمونه­گیری طبقه­ای تصادفی از میان ۱۱۰ نفر از کارکنان مرتبط با پرتال سازمانی در شهرداری تهران گردآوری کرد. به منظور سنجش روایی ابزار گردآوری، تحلیل عاملی تأییدی و به منظور آزمون فرضیه‌ها روش مدل­یابی معادلات ساختاری اجرا شد. نتایج نشان داد دو عامل فرهنگی و فنی بر اجرای حکمرانی الکترونیکی در شهرداری تهران مؤثرند. 
 
 </field></doc></add>