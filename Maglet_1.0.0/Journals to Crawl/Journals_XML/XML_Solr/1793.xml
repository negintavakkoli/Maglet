<add><doc><field name="journal_id">10040</field><field name="abstract">هدف این مقاله مطالعۀ تجربۀ تعاملات و روابط اجتماعی زنان مبتلا به ویروس اچ‌آی‌وی است. روش تحقیق استفاده‌شده در این مقاله کیفی است و از تکنیک مصاحبه برای گردآوری داده‌ها استفاده شده است. جامعۀ بررسی‌شده زنان مبتلا به ویروس اچ‌آی‌وی در شهر تهران است. بر‌اساس نمونه‌گیری هدفمند، ۳۰ نفر از زنان مبتلا به ویروس اچ‌آی‌وی مراجعه‌کننده به کلینیک‏های بیماری‏های رفتاری شهر تهران در این مطالعه شرکت کردند و تجربۀ روابط اجتماعی در آنان بررسی شد. نتایج پژوهش نشان می‌دهد این افراد در روابط اجتماعی خود با تجربۀ طرد مواجه‌اند که در هفت میدان اجتماعی رخ می‌دهد که شامل ایدزهراسی، طرد از روابط اجتماعی، طرد اقتصادی، طرد از شبکه‏های حمایتی، طرد نمادین، طرد از حوزۀ درمان، و طرد فضایی می‌شود.</field></doc></add>