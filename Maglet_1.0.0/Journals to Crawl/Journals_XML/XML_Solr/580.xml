<add><doc><field name="journal_id">10001</field><field name="abstract">تأمین مالی بانک‌‌ها در ایران چهار مسیر عمده دارد: سپرده‌ها، سرمایه، بدهی به بانک مرکزی یا سایر بانک‌ها و سپرده‌گذاری که یکی از منابع اصلی تأمین مالی است. در سال‌‌های اخیر گرایش مشتریان به سپرده‌‌های بدون سررسید مشخص که هر زمان قابل‌برداشت است، مشکلاتی را برای بانک‌ها و مؤسسه‌های مالی ایجاد کرده است. این پژوهش تأثیر پاداش‌‌های قراردادی بر رفتار ۱۰۷/۲۴ نفر از سپرده‌گذاران را - شامل ۹۲۴/۱۰ سپرده‌گذار ویژۀ بانک ملت که پاداش دریافت کرده‌اند و ۱۸۳/۱۳ سپرده‌گذار عادی این بانک که از این پاداش‌ها برخوردار نشده‌‌اند - از سال ۱۳۸۹ تا ۱۳۹۴ بررسی کرده است. بیشتر پژوهش‌های انجام‌شده در این حوزه، سود بانکی و تأثیر آن بر سپرده‌گذاران را بررسی کرده است. در این پژوهش پاداش‌‌های قراردادی شامل بیمه و کارت بانکی ویژه به‌استثنای سود سپرده است و اثر این پاداش‌‌ها بر طول دورۀ سپرده‌‌گذاری و نوسانات سپرده به‌منزلۀ عوامل تأمین مالی باثبات بررسی شده است. نتایج پژوهش نشان می‌‌دهد پاداش‌‌های قراردادی سبب افزایش ثبات تأمین مالی در بانک شده است.</field></doc></add>