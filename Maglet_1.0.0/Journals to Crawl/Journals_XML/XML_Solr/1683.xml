<add><doc><field name="journal_id">10040</field><field name="abstract">موضوع جواز و یا عدم جواز قضاوت زنان، یکی از موضوعات اختلاف برانگیز در بین مفسرین و فقهاء بوده است؛ تا جایی‌که عده‌ای از این دانشمندان با استناد به بعضی از آیات قرآن کریم و برخی از روایات معصومین (ع) به صراحت رأی به عدم جواز قضاوت برای زنان داده‌اند. 
این مقاله با بررسی همه جانبه‌ی موضوع، آیات و احادیث مورد استناد مخالفین، عدم جواز قضاوت زنان را مورد نقد و بررسی قرارداده است. نتیجه‌ی بررسی بر این مطلب دلالت دارد که نه از آیات قرآن کریم چنین رأیی بدست می‌آید و نه احادیث و روایات مورد استناد حق قضاوت را از زنان سلب نموده است. بنابراین از قرآن و سنت بدست نمی‌آید که این مسئولیت خطیر صرفا به مردان سپرده شده و زنان نمی‌توانند آن را برعهده گیرند.</field></doc></add>