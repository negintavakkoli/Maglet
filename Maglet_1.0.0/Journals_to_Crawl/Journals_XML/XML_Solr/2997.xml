<add><doc><field name="journal_id">10014</field><field name="abstract"> بی شک بخش عمده‌ای از سرمایه و بودجه پروژه‌ها درکشور ما صرف آموزش و کسب تجربه مدیرانی میشود که مسئولیت مدیریت و راهبری پروژه‌ها را پذیرفته‌اند، درحالیکه این تجربه ممکن است عینا در سینه یا قفسه‌های مدیران و مجریان دیگری بایگانی شده باشد. دراغلب پروژه‌ها، بکارگیری روش سعی و خطا و ضعف دراستفاده از تجارب و دانش هایی که تا کنون کسب شده به چشم می‌خورد که درنتیجه آن، مبالغ هنگفتی از سرمایه‌های ملی به هدر می‌رود. یکی از عمده‌ترین مشکلات مطرح درتمامی پروژه‌های اجرایی، ضعف بکارگیری دانش درمدیریت و اجرای پروژه هاست. دانش و تجارب پروژه‌ها بیشتردرذهن افراد درگیر دراجرای پروژه باقی می‌ماند بعبارتی چالش اصلی پروژه‌های اجرایی ما عدم توجه به مفهوم حافظه سازمانی به عنوان جایگاه نگهداری و بکارگیری ارزشمندترین دارایی موجود و قابل استفاده درپروژه‌های بعدی سازمان است. </field></doc></add>