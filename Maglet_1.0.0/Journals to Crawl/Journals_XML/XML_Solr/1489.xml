<add><doc><field name="journal_id">10040</field><field name="abstract">جامعه‌شناسان اعم از ساختارگرا و فراساختارگرا بر تفسیر ایدئولوژیک قواعد ورزشی تأکیده کرده و عواملی مانند سازمان و وضعیت اقتصادی را در آن موثر می‌دانند. در این تحقیق رابطه منابع قدرت اقتصادی- اجتماعی و سازمانی با نوع تفسیر ایدئولوژیک قواعد ورزشی بانوان مطالعه شده است. با استفاده از روش پیمایشی، داده‌های تحقیق از 30 فدراسیون ورزشی که دارای ورزش بانوان بودند به طور تمام شماری جمع‌آوری شد. جامعه آماری پژوهش شامل همه مدیران سطوح مختلف این فدراسیون‌ها و ورزشکاران آنها بود که در زمان تحقیق جمعاً 650 نفر بودند. از 4 فرضیه مطرح شده بر اساس مبانی نظری تحقیق، فرضیه‌های رابطه مرتبه سازمانی، پاداش‌های مالی و جنس با نوع تفسیر ایدئولوژیک قواعد ورزشی تأیید شد.</field></doc></add>