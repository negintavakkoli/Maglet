<add><doc><field name="journal_id">10042</field><field name="abstract">    لازمه پاسخگویی به شهر و شهروندان برخورداری از برنامه‌ای است که بر مبنای برنامه‌ریزی، آینده‌نگری، هدفمندی و عقلانیت شکل گرفته باشد. از سوی دیگر، با توجه به مفهوم چشم‌انداز، آینده‌نگری به شهرداری این امکان را می‌دهد تا پاسخگوی شهروندان در حال و آینده باشد؛ بنابراین، این مقاله ضمن معرفی فرایند چگونگی تدوین برنامه اجرایی میان‌مدت شهرداری قاین با تکیه بر مفهوم چشم‌انداز، با رویکردی کاربردی به مدل کارت ارزیابی متوازن در فرایند برنامه‌ریزی، به توصیف قابلیت‌های ویژه این مدل در اجرا به عنوان یک چارچوب کاربردی به بیان چشم‌انداز می‌پردازد و با ترسیم   نقشه راهبردی برنامه با مجموعه‌ای از روابط علّی و معلولی، چارچوبی بصری برای چگونگی یکپارچگی اهداف راهبردی شهرداری قاین در چهار وجه مدل کارت ارزیابی متوازن ارایه می‌نماید. برای حفظ تناسب ابعاد کارت ارزیابی متوازن با وظایف چهارگانه (  عمرانی، خدماتی، نظارتی و اداری)     شهرداری و قلمرو موضوعی دانش شهرسازی، ابعاد کارت ارزیابی متوازن در چهار وجه 1- بودجه و منابع مالی، 2- شهر و شهروند، 3- فرایندهای داخلی و 4- زیرساخت‌های سازمانی و همچنین عوامل راهبردی در رابطه با سه محور شهر، شهروند و مدیریت شهری تعریف می‌شوند و در نهایت، چگونگی نظام گسترش وجه مالی مدل کارت ارزیابی متوازن در برنامه اجرایی شهرداری قاین برای ایجاد نظام مالی کارآمد به ویژه با درآمدهای پایدار، به عنوان الگوی کاربردی ارائه می شود.    
</field></doc></add>