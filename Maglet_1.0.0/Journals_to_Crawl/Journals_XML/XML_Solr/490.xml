<add><doc><field name="journal_id">10001</field><field name="abstract">هدف اصلی پژوهش حاضر، واکاوی اثر خلاف قاعده‌ رشد دارایی با تاکید بر آزمون رابطه اثر رشد دارایی و رشد خالص دارایی‌های عملیاتی در بورس اوراق بهادار تهران است. جهت تعمیق درک خلاف قاعده رشد دارایی طی سال‌های ۱۳۷۹ تا ۱۳۸۹ با استفاده از رویکردی تجزیه‌گرا، رشد دارایی به سه مولفه شاکله تجزیه گردیده و بر مبنای تحلیل پرتفوی دوگانه و مدل‌ رگرسیون دو مرحله‌ای فاما و مک‌بث (۱۹۷۳) اثر آن بر بازده مقطعی سهام منفرد آزمون می‌گردد. نتایج حاصله ضمن تایید اثر مثبت رشد دارایی، اثرگذاری رشد خالص دارایی‌های عملیاتی را مردود می‌داند به نحوی‌که اثر یادشده متاثر از الگوی وزنی بازده سهم و افق زمانی بازده آتی سهام، می‌تواند مثبت، منفی و یا حتی فاقد معناداری آماری باشد. شواهد به دست آمده دال بر شمولیت اثر رشد دارایی بوده و توان توضیحی رشد دارایی را منحصر به هیچ‌یک از ریزمولفه‌های آن نمی‌داند. بدین نحو نمی‌توان دلایل بروز خلاف قاعده رشد دارایی را در رشد خالص دارایی عملیاتی جستجو نمود. به نظر می‌رسد منبع تامین مالی رشد دارایی (ملاک تجزیه رشد دارایی) در وقوع خلاف قاعده دارایی حائز اهمیت نیست.</field></doc></add>