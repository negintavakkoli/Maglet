<add><doc><field name="journal_id">10008</field><field name="abstract">گزینه­های انتخابی برای زمان‌بندی ترتیب فعالیت­های پروژه برای اتمام پروژه، جواب منحصربه‌فرد ندارد، بلکه مجموعه­ای از جواب­ها را شامل می­شود که هیچ‌کدام بر دیگری ترجیح ندارند؛ بنابراین، انتخاب بهترین گزینه برای انجام‌دادن فعالیت­ها مهم است، به‌طوری‌که هزینه و زمان انجام‌دادن پروژه، متناسب با دیدگاه پیمانکار یا کارفرما باشد. درنتیجه، در این تحقیق فعالیت‌های بخشی از پروژة احداث پالایشگاه میعانات گازی بندرعباس شامل 35 فعالیت و دارای دو منابع تجدیدپذیر شامل نیروی انسانی و ماشین‌آلات به‌عنوان مسئلة نمونه انتخاب شد و برای حل آن یک مدل ریاضی زمان‌بندی پروژه با اهداف چندگانه بر مبنای الگوهای پرداخت هزینه و ملاحظه محدودیت منابع ارائه شد. از آنجاکه این مسئله از جمله مسائل بهینه‌سازی ترکیبی در خانوادة مسائل  NP-hardمحسوب می‌شود، برای حل مدل پیشنهادی از الگوریتم‌های تکاملی چندهدفه NSGA-II و MOPSO برای زمان‌بندی پروژه استفاده ‌شد و عملکرد الگوریتم­ها با استفاده از شاخص­های مقایسه­ای مقایسه شدند. درنهایت، برای اعتبارسنجی، جواب­های الگوریتم پیشنهادی با جواب­های دقیق از نرم‌افزار GAMS مقایسه شد که نتایج نشان می­دهد الگوریتم پیشنهادی کارا و همگرا به جواب بهینه است.</field></doc></add>