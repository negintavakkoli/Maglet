<add><doc><field name="journal_id">10018</field><field name="abstract"> بررسی عوامل کلیدی موفقیت یک گام اساسی در راه تدوین راهبرد نوآوری و برنامه  ‌  ریزی برای نوآوری فناورانه در صنعت نوپای پهپاد می  ‌  باشد. پژوهش حاضر ضمن بررسی دلایل موفقیت نوآوری  ‌  ها، بر اساس مدل نوآوری بخشی مالربا نیازمندی  ‌  های تشکیل نظام نوآوری بخشی در این حوزه را جستجو می  ‌  نماید. در پژوهش حاضر پس از مرور ادبیات نوآوری، ضمن استخراج عوامل کلیدی موفقیت در نوآوری، عوامل کلیدی موفقیت مرتبط با صنعت پهپاد نیز از طریق مصاحبه با فعالان حاضر در پروژه‌های این صنعت شناسایی گردیدند. در ادامه با توزیع پرسش‌نامه در میان نخبگان و فعالان صنعت، میزان اهمیت و اولویت‌بندی این عوامل احصاء گردید و بـا استفاده از تحلیل عاملی تأییـدی ارتبـاط عوامـل و شاخص‌ها مورد بررسی قرار گرفت. یافته‌های پژوهش نشان مـی‌دهـد کـه در میان عوامل کلیدی موفقیت، برقراری سازوکار همکاری و شبکه‌سازی و ایجاد شبکه‌های ارتباطی بین بنگاه‌های تولیدی-تحقیقاتی، تامین‌کنندگان و کاربران (مشتریان) برای نوآوری، تعریف شفاف (و کامل) پروژه‌ها و طرح دقیق نیازمندی موجود از سوی کاربران و حمایت و هدایت صحیح مالی دولت، در اولویت قرار دارند. </field></doc></add>