<add><doc><field name="journal_id">10033</field><field name="abstract">به­منظور بررسی صفات کمی و کیفی گلبرگ زعفران تحت تأثیر منابع مختلف نیتروژن، آزمایشی در قالب طرح بلوک‌های کامل تصادفی در سه تکرار در سال زراعی ۱۳۹۵-۱۳۹۴ در مزرعه تحقیقاتی دانشگاه زنجان اجرا شد. تیمارهای آزمایش شامل، کود ازتوبارور-۱ (حاوی ازتوباکتر وینلندی) در دو سطح (۱/۰ و۲/۰ درصد)، کود نیترو کارا (حاوی باکتری آزورایزوبیوم کائولینودا) در دو سطح (۱ و ۲ درصد)، ترکیب هر دو کود زیستی در چهار سطح {(۱ درصد نیتروکارا + ۱/۰ درصد ازتوبارور-۱)، (۱ درصد نیتروکارا + ۲/۰ درصد ازتوبارور-۱)، (۲ درصد نیتروکارا + ۱/۰ درصد ازتوبارور-۱)، (۲ درصد نیتروکارا + ۲/۰ درصد ازتوبارور-۱)}، یک سطح نیتروژن (۴۰کیلوگرم در هکتار) و شاهد بودند. بررسی صفات نشان داد بالاترین عملکرد گلبرگ و کلاله خشک در کاربرد ۲/۰ درصد ازتوباکتر به­دست آمد. هم­چنین در تیمار ۲ درصد آزورایزوبیوم بیشترین وزن خشک تک‌گل مشاهده شد. بالاترین میزان نیتروژن برگ و کلروفیل کل در تیمارهای ۲/۰ درصد ازتوباکتر و ۴۰ کیلوگرم در هکتار نیتروژن به­دست آمد. هم­چنین بیشترین سطح برگ در تیمار ۴۰ کیلوگرم در هکتار نیتروژن حاصل شد. در بررسی فعالیت آنتی‌اکسیدانی مشخص گردید که بیشترین فنل و آنتوسیانین کل و ظرفیت آنتی‌اکسیدان گلبرگ در تیمار ازتوباکتر ۱/۰ درصد و بالاترین میزان فلاونوئید در تیمار ۱ درصد آزورایزوبیوم مشاهده شدند. نتایج حاکی از آن بود که کاربرد تیمار‌های استفاده شده سبب افزایش عملکرد گلبرگ زعفران شد و تیمار ۲/۰ درصد ازتوباکتر جهت افزایش عملکرد کمی و تیمار ۱/۰ درصد ازتوباکتر برای بالا بردن خواص آنتی‌اکسیدانی قابل توصیه می­باشند.</field></doc></add>