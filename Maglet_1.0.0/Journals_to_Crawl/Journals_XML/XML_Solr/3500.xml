<add><doc><field name="journal_id">10013</field><field name="abstract">از مهم‌ترین عوامل تعالی یا تباهی هر سازمانی، کیفیت نظام ارزشیابی عملکرد مدیران آن است. پژوهش حاضر با هدف شناسایی عوامل مؤثر در ارزیابی عملکرد مدیران مدارس ابتدایی انجام‌شده است. به منظور واکاوی عمیق و شناسایی عوامل و نشانگرهای اثرگذار بر کیفیت عملکرد مدیران مدارس، از رویکرد کیفی و به شیوه پدیدارشناسی از نوع توصیفی استفاده شد. تلاش شد تا با استفاده از فن مصاحبه عمیق نیمه ساختار‌یافته، ادراک و تجربه‌زیسته ۱۵ نفر (۹ مدیر و ۶ معلم) که به‌صورت ملاک محور و به‌عنوان اطلاع‌رسان انتخاب شدند، مورد بررسی عمیق قرار گیرد. داده‌ها مبتنی بر راهبرد کلایزی تحلیل گردید؛ پس از پیاده‌سازی مصاحبه‌ها و تحلیل عمیق داده‌ها، ۱۲۰نشانگر، ۲۷ ملاک و ۸ عامل اصلی که شامل «اخلاق و ارزش‌ها»، «ویژگی‌های شخصیتی»، «انتظارات نقش»، «توانایی و مهارت‌»، «دانش و شناخت»، «امور حسابداری و مالی»، «امور اجرایی و اداری» و «امور تربیتی»، شناسایی و طبقه‌بندی گردید. از آنجاکه در ارزیابی عملکرد مدیران به این عوامل توجهی نگردیده و در فرم‌های ارزشیابی مدیران به افراد دارای این ویژگی‌ها امتیازی اختصاص نیافته است، در صورت تجدیدنظر اساسی در این زمینه و در نظر گرفتن امتیاز به این عوامل می‌تواند در تأثیرگذاری ارزیابی عملکرد مفید واقع شود. به‌نظر می‌رسد، استفاده از این عوامل بتواند زمینه مناسب برای ارزیابی دقیق و منصفانه از عملکرد مدیران مدارس ابتدایی را فراهم نماید.</field></doc></add>