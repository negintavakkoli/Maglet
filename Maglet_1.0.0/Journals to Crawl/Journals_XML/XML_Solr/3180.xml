<add><doc><field name="journal_id">10006</field><field name="abstract">هدف این تحقیق، بررسی عوامل مؤثر بر سرمایة اجتماعی زنان در نظام­های چندکشتی و رعیتی است. جامعة آماری پژوهش شامل۷۴۰ نفر از زنان بخش فیروزان نهاوند (استان همدان) بودند که براساس شاخص کفایت نمونة بارتلت ۲۵۴ نفر از آن‏ها به روش نمونه‏گیری ساده تصادفی برای مطالعه انتخاب شدند. ابزار اصلی تحقیق، پرسشنامه بود. نتایج پژوهش نشان داد تفاوت معناداری بین مؤلفه­های سرمایة اجتماعی در هر دو نظام وجود دارد. با توجه به تست لون (کمتر از ۰۵ / ۰) و برابری واریانس­ها، میزان مؤلفه­های احساس امنیت و اعتماد، بهادادن به زندگی و ظرفیت پذیرش تفاوت‏ها بین زنان در نظام­های خانوادگی چندکشتی بیشتر است. در مقابل، مؤلفه­های دوستی و روابط خانوادگی، پیوندهای همسایگی، مشارکت در اجتماعات محلی و عمل­گرایی در بافت اجتماعی بین زنان در نظام کشت رعیتی بیشتر است. علاوه بر این، نتایج تحلیل مسیر گویای آن است که ۶۱ / ۰ درصد از تغییرات سرمایة اجتماعی را متغیرهایی مانند سابقة کار، تحصیلات، درآمد، رسانه­های انبوهی و مالکیت زمین می­تواند تبیین کند که میزان تحصیلات و رسانه‌های انبوهی بیشترین اثر را بر افزایش سرمایة اجتماعی بین زنان دارند.</field></doc></add>