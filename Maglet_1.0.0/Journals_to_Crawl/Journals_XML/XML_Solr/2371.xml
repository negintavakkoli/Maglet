<add><doc><field name="journal_id">10031</field><field name="abstract">هدف از این تحقیق، بررسی تأثیر جنسیت بر شیوة بیان تقاضا در زبان فارسی است. سئوال اصلی در این پژوهش آن ­است که: «در نحوة بیان تقاضا در زبان گفتاری زنان و مردان فارسی زبان چه تفاوت‌هایی وجود دارد؟» جامعة آماری پژوهش شامل ۸۷ نفر از دانشجویان (۵۲ زن و۳۵ مرد) دانشگاه مازندران در سال تحصیلی ۸۶ - ۸۵ بوده است که به طور تصادفی به­عنوان نمونه، انتخاب شدند. تحلیل داده‌ها نشان داد که اختلافات آشکاری بین الگوهای تقاضا بین زنان و مردان فارسی زبان وجود دارد به­طوری که زنان محافظه‌کارانه‌تر از مردان درخواست‌هایشان را مطرح می­کنند و الگوهای مؤدبانه‌تر بیشتری را به­کار می­گیرند. تفاوت‌های اجتماعی موجود در جامعه بین زنان و مردان نیز بیان‌کنندة این موضوع است، زیرا از زنان انتظار می‌رود در برخوردهایشان با دیگران، چه جنس مخالف و چه موافق، متین­تر و به­عبارت دیگر مؤدب­تر باشند. به این نکته نیز اشاره می­شود که زنان و مردان، هر دو با جنس مخالف مؤدب‌تر هستند تا با جنس موافق.</field></doc></add>