<add><doc><field name="journal_id">10040</field><field name="abstract">جنسیت و دین‌داری دو مفهوم جامعه‌شناختی در روزگار ما هستند که مورد توجه بسیاری از جامعه‌شناسان قرار گرفته‌اند و گسترش نهضت‌های طرفدار حقوق زنان و اهمیت جنبش‌های دینی در جهان سببِ افزایش توجه به این دو پدیده و رابطه‌ی بین آن‌ها شده است. این پژوهش با هدف مطالعه‌ی رابطه‌ی بین جنسیت و میزان و ابعاد دین‌داری انجام می‌پذیرد. جامعه‌ی مورد مطالعه، دانشجویان دانشگاه یزد هستند که حجم نمونه با استفاده از فرمول کوکران با استفاده از نسبت دانشجویان دختر به پسر، برابر 160 دختر و 106 پسر تعیین و دو گروه با هم مقایسه خواهند شد. تکنیک گردآوری داده‌ها، پرسش‌نامه بوده است. نتایج این پژوهش نشان می‌دهد که میزان دین‌داری در مجموع، بالا (67 درصد) و نمره‌ی زنان بالاتر از مردان است. هم‌چنین در همه‌ی ابعاد دین‌داری جز بُعد مناسکی، تفاوت بین مردان و زنان معنادار است به‌طوری‌که در همه‌ی ابعاد پیامدی، اعتقادی و عاطفی نمره‌ی زنان بیشتر از مردان است.</field></doc></add>