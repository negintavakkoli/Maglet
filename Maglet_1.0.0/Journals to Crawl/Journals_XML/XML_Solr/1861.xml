<add><doc><field name="journal_id">10025</field><field name="abstract">زبان‌‌آموزان بسته به پیشینة زبانی، فرهنگی، بازه‌ی سنی و جنسیت سبک‌های ‌‌یادگیری متفاوت دارند. با وجود آنکه سبک‌های ‌‌یادگیری یکی از رایج ترین موضوعات مورد بحث در زمینه ی یادگیری زبان‌های ‌‌خارجی است، در زمینه ی یادگیری زبان فارسی در کشور‌های ‌‌گوناگون تاکنون مطالعه ای صورت نگرفته است. پژوهش حاضر به بررسی سبک‌های ‌‌غالب یادگیری ادراکی 97 فارسی آموز می پردازد که در 40 کشور خارجی، زبان فارسی آموخته اند. ابزار پژوهش در اینمطالعه ‌‌ی پیمایشی که از نوع توصیفی ـ تحلیلی است، پرسشنامه سبک‌های ‌‌غالب یادگیری ادراکی رید (1997) می باشد. برای پاسخ پرسش‌های ‌‌پژوهش از جمله چگونگی پروفایل سبک‌های ‌‌یادگیری فارسی آموزان در محیط یادگیری زبان خارجی، تفاوت سبک‌های ‌‌یادگیری آنان بر حسب مقطع تحصیلی، منطقه جغرافیایی، جنسیت و سن، از آزمون‌های ‌‌گوناگون آماری بهره گرفته شد. برای مقایسه‌‌ میانگین نمرات بر حسب گروه‌‌های مختلف (جنسیت، سن و ...) از آزمون‌‌های تی ‌‌مستقل و آنالیز واریانس و برای مقایسه اولویت‌‌بندی سبک‌‌ها از آزمون‌‌های من ویتنی و کروسکال والیس استفاده شد. نتایج آزمون.های تی مستقل و من ویتنی میان میانگین نمرات و اولویت‌بندی سبک‌های ‌‌مختلف یادگیری در دو گروه زنان و مردان و نیز آزمون‌های ‌‌کروسکال والیس میان میانگین نمرات و اولویت‌بندی سبک‌های ‌‌مختلف یادگیری در بازه‌های ‌‌مختلف سنی اختلاف آماری معنی داری را نشان ندادند. از حیث مناطق جغرافیایی نیز تنها از نظر نمره ی سبک‌های ‌‌بساوشی و گروهی بین آسیایی ها و اروپایی ها اختلاف آماری معنی داری وجود داشت. همچنین میانگین نمره و اولویت دهی سبک انفرادی در مقاطع مختلف تحصیلی (کارشناسی، کارشناسی ارشد و دکتری) اختلاف آماری معنی داری وجود داشت.</field></doc></add>