<add><doc><field name="journal_id">10042</field><field name="abstract">ساختار فضایی شهر نتیجه فرایندهای فضایی موجود در شهر است، به نحوی که در بلندمدت، با کارایی توسعه شهری، دارای ارتباط تنگاتنگ خواهد بود. این مفهوم بر کیفیت رقابت‌پذیری، زیست‌پذیری، مطلوبیت و مصونیت زیست‌محیطی شهرها تأثیر عمیق دارد. در این رابطه، تکوین یک ساختار فضایی پایدار، به شرایطی چون توجیه‌پذیری اختلاط کاربری‌ها، تأمین سهولت حرکت و دسترسی، توجیه‌پذیری حمل‌ونقل عمومی و میزان انطباق و انعطاف‌پذیری، کیفیت زیست‌محیطی و رعایت فاصله بین مراکز فعالیت و سکونت، بستگی دارد. این تحقیق کاربردی با هدف شناسایی و ارزیابی ویژگی‌های ساختار فضایی شهر ساری با رویکردی راهبردی و در قالب مفهوم توسعه پایدار در سال ۱۳۹۱ انجام گردیده است. روش تحقیق، توصیفی  تحلیلی بوده و داده‌ها و اطلاعات مورد نیاز از طریق روش میدانی (پرسشنامه) جمع‌آوری شده است. در راستای اهداف تحقیق با استفاده از تکنیک SWOT، نقاط قوت، ضعف، فرصت‌ها و تهدیدهای ساختار فضایی شهری مورد تحلیل قرار گرفته و سپس در جهت دستیابی به ساختار فضایی پایدار، راهبردها و سیاست‌های مناسبی ارائه شده‌اند. تجزیه و تحلیل‌های تجربی در نمونه موردی مطالعه نشان می‌دهد، ساختار فضایی کنونی شهر ساری با معیارهای پایداری فاصله قابل توجهی دارد. </field></doc></add>