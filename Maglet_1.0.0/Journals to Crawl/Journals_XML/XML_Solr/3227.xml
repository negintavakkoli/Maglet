<add><doc><field name="journal_id">10006</field><field name="abstract">سرمایة اجتماعی موجب افزایش بهره‌وری نیروی انسانی پلیس و توسعة مشارکت عمومی در کاهش جرایم است. این تحقیق در پی شناسایی میزان تأثیر عدالت و حمایت سازمانی ادراک‌شدة پلیس با نقش میانجی سرمایة اجتماعی بر اقدامات پیشگیری از جرم در کلانتری‏های شهرستان قم بود. تحقیق حاضر از نظر داده‏ها کمی، از نظر هدف کاربردی، و از نظر ماهیت مطالعة همبستگی است. جامعة آماری را کارکنان شاغل در کلانتری‏ها تشکیل دادند. ابزار سنجش ترکیبی از پرسشنامة استاندارد و محقق‌ساخته بود. اعتبار ابزار به وسیلة آلفای کرونباخ سنجیده شد و برای بررسی روایی روش تحلیل عاملی تأییدی به کار رفت. برای تجزیه‌وتحلیل داده‏ها از آزمون‌های میانگین و مدل معادلات ساختاری استفاده شد. یافته‏ها بیانگر آن است که عدالت و حمایت سازمانی ادراک‌شده در کلانتری‏های قم بر اقدامات پیشگیری وضعی از جرم به ترتیب ۵۴۹/۰ و ۴۷۱/۰ درصد تأثیر مستقیم و ۴۹۱/۰ و ۴۱۳/۰ درصد از طریق سرمایة سازمانی اثر غیرمستقیم دارد. همچنین، عدالت و حمایت ادراک‌شده ۸۷ درصد تغییرات سرمایة اجتماعی را می‏تواند پیش‌بینی کند. میزان تأثیر عدالت و حمایت سازمانی ادراک‌شده در کلانتری‏ها بر اقدامات پیشگیری از جرم بیانگر آن است که برای ارتقای اقدامات پیشگیرانة پلیس در انجام دادن وظایف قانونی خود، نه‌تنها مؤلفه‌ها و شاخص‌های عدالت و حمایت سازمانی را باید تقویت کرد، بلکه تقویت متغیرهایی مانند سرمایة اجتماعی، که در این مطالعه به منزلة متغیر میانجی وارد شد، باید بازنگری و تقویت شوند.</field></doc></add>