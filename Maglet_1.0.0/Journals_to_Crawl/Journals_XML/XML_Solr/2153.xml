<add><doc><field name="journal_id">10008</field><field name="abstract">چابکی وسیله رقابتی برای همه سازمان­ها است که در محیط نامطمئن و درحال تغییر امروز مطرح است. بسیاری از شرکت­ها در محیط رقابتی کنونی، نیازمند برنامه­­ریزی راهبردی برای رسیدن به چابکی هستند. در این برنامه­ریزی آنها می­بایستی راهبرد­هایی را برای سرمایه‎گذاری روی قابلیت­ها و توانمندسازنده­های چابکی شناسایی و تدوبن کنند. در واقع هر شرکتی برای رسیدن به چابکی، نیازمند داشتن میزان متفاوتی از قابلیت­ها و سرمایه­گذاری روی توانمندسازنده­هایی برای رسیدن به این قابلیت­ها است. هدف اصلی این نوشتار، به‎کارگیری روش‎های تصمیم­گیری چندمعیاره برای رتبه­بندی و انتخاب توانمندسازنده­های تولیدی برای ارتقای چابکی شرکت­ها است. برای این امر، پژوهش پیش رو از یک روش تصمیم­گیری چندمعیاره با ترکیب روش­های ای. ان. پی و دیماتیل استفاده کرده است. طی فرایند اجرایی پژوهش، بعد از شناسایی قابلیت­ها و توانمندسازنده­های چابکی در صنعت خودرو، به تعیین روابط شبکه­ای بین قابلیت­ها و سپس اولویت‎بندی توانمندسازنده­ها خواهیم پرداخت. توانمندسازنده­های انتخاب‎شده بر اساس مطالعات گسترده­ای است که محققان در پژوهش‎های دیگر آن را توانمندسازنده­های راهبردی شناسایی کرده‎اند. در پایان نیز برای تشریح بهتر روش پیشنهادی به یک مطالعه موردی نیز اشاره خواهد شد و پیشنهادهایی نیز در این مورد برای ارتقای سطح چابکی ارائه می­شود.</field></doc></add>