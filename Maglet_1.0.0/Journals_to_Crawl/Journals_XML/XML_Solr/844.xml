<add><doc><field name="journal_id">10042</field><field name="abstract">بدون شک، نحوه و چگونگی تأمین منابع مالی برای پروژه‌های مورد نظر در هر سطح از نهادهای موجود، به ویژگی‌های آن پروژه بستگی دارد؛ از این‌رو شاخص‎ها و استانداردهای تعریف شده و به‎کار گرفته شده باید با خصوصیات و ویژگی‌های هر پروژه، تناسب و همپوشانی داشته باشند. در واقع هر پروژه با توجه به ویژگی‌های آن، طبقه‌بندی و براساس این معیار، ابزارهای مالی متناسب با آن تعیین می‎شود. در این مقاله، پروژه‎های شهری، طبقه‎بندی شده و نیز عوامل مؤثر بر این طبقه‌بندی در پروژه‌های شهری، شناسایی شده‌اند و از این نظر، شهرداری تهران با چند شهر بزرگ، مقایسه می‌شود. برای بررسی این موضوع با توجه به تفکیک انواع پروژه‎های شهرداری به مأموریت‎های مختلف، با استفاده از تحلیل ANOVA، به بررسی برابری تأمین مالی خارجی پروژه‎های شهری با مأموریت‎های حمل‌ونقل، خدمات شهری و سایر مأموریت‎ها پرداخته شده است. 

با شناسایی بهتر و تأکید بر ویژگی‌های پروژه‎های شهری شهرداری تهران و مقایسه آن با سایر شهرهای منتخب جهان؛ از جمله سئول، شانگهای، کوالالامپور، نیویورک، لندن، استانبول می‎توان به تأمین مالی بهتر برای پروژه‌های شهری شهرداری تهران دست یافت. با توجه به نتایج به‌دست آمده، در تهران فرض برابر بودن ‌میزان تأمین مالی خارجی پروژه‎های شهرداری‌ها با مأموریت خدمات شهری در شهر تهران با سایر شهرهای مورد نظر رد نمی‎شود.</field></doc></add>