<add><doc><field name="journal_id">10008</field><field name="abstract">تصمیم‌های مختلف شرکت‌هایی که در محیط پویای بین‌الملل درحال فعالیت‌اند (مانند تصمیم‌های مربوط به مکان‌یابی این شرکت‌ها) در معرض عدم فراوانی قرار دارد. در این پژوهش، به مسئلة استقرار تسهیلات کارخانه‌ای در سطح فراملیتی در شرایط نبود ‌ اطمینان پرداخته می‌شود و مدلی یکپارچه برای برنامه‌ریزی راهبردی و عملیاتی مکان‌یابی یک شرکت با این شرایط ارائه می‌شود. مدل ارائه‌شده در سطح راهبردی با توجه به شاخص‌های اقتصاد بین‌الملل، ارزش کشورهای بالقوه را برای استقرار تسهیلات تعیین می‌کند. سه هدف اصلی مورد نظر عبارت‌اند از: پیداکردن کمترین تعداد واحدهای تسهیلاتی، استقرار آنها در بهترین نقاط بالقوه (کشورها) و کمینه‌کردن هزینه‌های حمل‌ونقل در تخصیص واحدهای تسهیلاتی به کشورهای متقاضی با واردکردن پارامترهای غیرقطعی در توابع هدف و محدودیت‌های مدل. برای تشریح بیشتر کاربرد این رویکرد، یک مسئلة مکان‌یابی برای یک شرکت بین‌المللی فعال در صنعت داروسازی اروپا تشریح شده است.</field></doc></add>