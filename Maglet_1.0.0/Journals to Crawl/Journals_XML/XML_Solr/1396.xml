<add><doc><field name="journal_id">10005</field><field name="abstract">پژوهش در علوم اجتماعی با توجه به ماهیت پیچیده مسائل نیازمند به‌کارگیری روش‌هایی است که بتوانند با رویکردی نظام‌مند ابعاد مختلف پدید‌ها را شناسایی و با ارائه چارچوب‌هایی منسجم و قابل‌اعتماد مبنایی ارزشمند برای تصمیم‌گیری فراهم کنند. در سال‌های اخیر روش گابک با ارائه چارچوبی مناسب جهت ساختاردهی به داده‌ها نامرتب توانسته ابزاری قدرتمند در اختیار پژوهشگران قرار دهد. بر این اساس در این مطالعه ضمن معرفی روش مذکور با ارائه نمونه‌ای انجام‌شده در کشور ابعاد مختلف آن موردبررسی قرار می‌گیرد. بر این اساس مطالعه‌ای باهدف ارائه چارچوبی برای همکاری میان سازمانی طراحی شد. اطلاعات موردنیاز از مصاحبه‌های نیمه ساختاریافته با ۱۷ نفر از خبرگان و صاحب‌نظران بخش‌های دولتی و خصوصی به دست آمد. نتایج مطالعه نشان داد که روش گابک ابزاری سودمند برای تحلیل و ارائه داده‌های کیفی است. نتایج نهایی مدل موردمطالعه نیز در قالب درخت گشتالت عرضه شد که عناصر را در چهار دسته «ضروریات همکاری»، «شکل‌دهنده‌های همکاری»، «نتایج همکاری میان سازمانی» و «موانع همکاری» قرار می‌دهد.</field></doc></add>