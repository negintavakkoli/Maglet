<add><doc><field name="journal_id">10006</field><field name="abstract">جامعه‌ای می‌تواند در توسعه پیشتاز باشد که در راستای تقویت کارآفرینی حرکت کند. از عوامل بسترساز رفتارهای کارآفرینانه، توجه به ارتقای عوامل نرم روان‌شناختی و رفتاری، از جمله سرمایة اجتماعی در سطح جامعه و سازمان‌‎ها است. هدف اصلی این پژوهش بررسی نقش سرمایة اجتماعی (به‌عنوان عاملی فرهنگی-رفتاری) در تقویت رفتارهای شهروندی سازمانی و رفتارهای کارآفرینانه است. پژوهش حاضر از نوع کاربردی و به روش توصیفی- همبستگی است. جامعة آماری پژوهش شامل همة کارکنان ستادی گروه بهمن در تهران بوده است که از میان آن‌ها ۱۵۰ نفر براساس فرمول نمونه‌گیری از جامعة محدود به روش تصادفی ساده انتخاب شدند. داده‌ها پس از جمع‌آوری، با نرم‌افزار آماری Amos تجزیه‌وتحلیل شد. نتایج پژوهش نشان‌دهندة تأثیر مثبت و معنادار سرمایة اجتماعی بر رفتارهای شهروندی سازمانی و رفتارهای کارآفرینانه، و نیز تأثیر مثبت و معنادار رفتارهای شهروندی سازمانی بر رفتارهای کارآفرینانه است. 
 </field></doc></add>