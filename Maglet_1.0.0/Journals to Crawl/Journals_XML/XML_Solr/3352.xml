<add><doc><field name="journal_id">10018</field><field name="abstract">اشاعه فناوری، یکی از مهمترین اهداف نظام‌های نوآوری به ویژه در کشورهای در حال توسعه و البته به همان اندازه از مساله‌های دشوار پیش روی سیاست‌گذاران است. یکی از بخش‌هایی که بطور جدی با مساله اشاعه فناوری مواجه شده، بخش انرژی‌های تجدیدپذیر است. در سال‌های اخیر حمایت از گسترش استفاده از انرژی‌های تجدیدپذیر در ایران مورد تاکید قرار گرفته است. از این رو مقاله حاضر به مطالعه اشاعه فناوری‌های انرژی تجدیدپذیر پرداخته است. برای این منظور، با توجه به وجود محتوای اطلاعاتی غنی در اسناد مطالعاتی و از طرفی پراکنده بودن جنبه‌های مورد مطالعه و دیدگاه‌های مختلف تحلیلی، سعی شد متون معتبر و مرتبط شناسایی و با استفاده از روش نظریه‌سازی بنیادی مورد تحلیل و مدل‌سازی قرار گیرند. نتایج پژوهش، الگویی را آشکار کرد که نشان‌دهنده وجود 4 دسته عوامل اصلی است فشار علم، کشش تقاضا، جذابیت سرمایه‌گذاری، و چارچوبی و زیرساختی.</field></doc></add>