<add><doc><field name="journal_id">10010</field><field name="abstract">یکی از عوامل مؤثر در ایجاد مراوده با افراد، علاوه بر تفاوت‌های موجود در شخصیت، ادراک و ارزش، تفاوت بین نسل‎ها در محل ‎کار است. هدف این تحقیق، شناسایی نسل‎های موجود در محل ‎کار است. این تحقیق به لحاظ هدف توسعه‎ای-کاربردی، به لحاظ روش، توصیفی-پیمایشی و جامعۀ آماری آن شامل کلیۀ کارکنان سازمان‎های دولتی ایران است که تعداد 1353 نفر از 5 استان به‌منزلۀ نمونه با روش نمونه‎گیری خوشه‎ای انتخاب شده‎اند. پس از جمع‌آوری داده‎ها از طریق پرسش‌نامه، از آزمون تحلیل خوشه‎ای برای بررسی سؤال تحقیق استفاده شد. یافته‎های تحلیل داده‎ها نشان داد که در محل‎ کار ایران 4 نسل وجود دارد و بین این نسل‎ها، به جهات مختلف از جمله در نگرش نسبت به سلسله‎مراتب سازمانی، چگونگی استفاده از کامپیوتر، احترام به مقام مافوق و ... تفاوت است. این تفاوت‎ها در ایجاد هماهنگی، انسجام و برقراری ارتباط بین افراد از نسل‎های مختلف در‎ سازمان، مشکلاتی را ایجاد می‌کند. بنابراین، ضرورت شناخت تفاوت‎های بین‌نسلی در جهت بهبود مراوده بین نیروهای انسانی چندنسلی در محل کار ضروری به نظر می‎رسد.</field></doc></add>