<add><doc><field name="journal_id">10001</field><field name="abstract">از جمله عوامل برجسته در ادبیات مالی، پیگیری تصمیم‌های مدیریت هنگام تأمین منابع مورد نیاز و بررسی شرایط متفاوت مالی شرکت در هنگام این رویداد است. به­طوری که این پرسش مطرح شده است که آیا با پی­جویی تصمیم مدیریت در هنگام تأمین منابع مالی، می­توان وضعیت شرکت (از نظر ساختار مالی و عملکرد آن) را پی­گیری نمود. در این پژوهش با بررسی وضعیت تأمین مالی، برای توصیف شرایط شرکت­ها از مبانی نظری و ادبیات مالی نظیرزمان سنجی مدیریت و نظریه ترجیحی استفاده شده است. با استفاده از نمونه شامل بر1506 سال- شرکت طی دوره زمانی 1381 –1390 نتایج پژوهش­شواهدی را در مورد پذیرش فرضیه زمان سنجی مدیریت برای شرکت­های مورد مطالعه فراهم نکرده است. همچنین، نتایج نشان دهنده تأثیر منفی تأمین مالی بر بازده بازار، برای شرکت­های با خالص تأمین مالی منفی بود. در بررسی شرایط شرکت­ها در عرضه اولیه و کنترل آنها در مدل پژوهش، نتایج مشخص ساخته است که تأمین مالی خالص مثبت این شرکت­ها، تأثیر با اهمیتی بر بازده آنها داشته است. همچنین سایرنتایج پژوهش نشان داده است شرکت‌هایی که توانایی بهتری در استفاده از منابع داخلی دارند، عملکرد بهتری نیز در بازار داشته­اند.</field></doc></add>