<add><doc><field name="journal_id">10010</field><field name="abstract">هدف از این پژوهش طراحی مدل ساختاری تفسیری پیشران‏های سازمان شرنگ‏آلود برآمده از تجارب خبرگان سازمان‏های اجرایی رفسنجان است. برای این کار، پس از شناسایی پیشران‏های سازمان شرنگ‏آلود از دل ادبیات پژوهش و گنجاندن آن‏ها در پرسش‏نامة نیمه‏بسته‏ای مبتنی بر طیف لیکرت، با استفاده از روش نمونه‏گیری مفهوم و گلوله‏برفی، ۲۶ خبره شناسایی و پرسش‏نامه میان آن‏ها توزیع شد. با استفاده از تحلیل فازی، گویه‏های پرسش‏نامه غربال‏ شد و پس از مقوله‏بندی در پرسش‏نامة متناسب با مدل‏یابی ساختاری تفسیری گنجانده شد و در اختیار خبرگان قرار گرفت. پس از تحلیل داده‏ها و ترسیم مدل، برای پیشران‏های سازمان شرنگ‏آلود در مجموع ۱۲ متغیر در شش سطح شناسایی شد: سطح اول، محیط شرنگ‏آلود برون‏سازمانی؛ سطح دوم، رهبری شرنگ‏آلود؛ سطح سوم، مدیریت منابع انسانی و فرایندهای شرنگ‏آلود سازمانی؛ سطح چهارم، ساختارهای شرنگ‏آلود فیزیکی، شغلی، و سازمانی؛ سطح ششم، جو شرنگ‏آلود سازمانی و ادراک شرنگ‏آلود فردی؛ سطح ششم، اخلاق شرنگ‏آلود عمومی، ارتباطات شرنگ‏آلود بین‏گروهی، و رفتارهای شرنگ‏آلود سازمانی.</field></doc></add>