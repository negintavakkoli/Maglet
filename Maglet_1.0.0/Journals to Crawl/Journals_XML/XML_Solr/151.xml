<add><doc><field name="journal_id">10002</field><field name="abstract">دانشگاهها و مؤسسات آموزش عالی از عمده‌ترین نهادهای علمی و بانیان تولید دانش و فنّاوری و تربیت دانشجویان می‌باشند؛ لذا همواره باید در مسیر تعالی بوده و در راستای تعالی جامعه فعالیت کنند.  هدف:   هدف این پژوهش، شناسایی مهم‌ترین عوامل و راهکارهای مؤثّر بر دستیابی دانشگاهها و مؤسسات آموزش عالی به تعالی سازمانی است که می‌توانند به عنوان پیش‌زمینه‌ای برای پیاده‌سازی الگوهای مدیریت کیفیت جامع و تعالی سازمانی در راستای ایجاد فرهنگ تعالی مورد توجه قرار گیرند.  روش:  پژوهش حاضر از حیث هدف، کاربردی و از حیث نحوة گردآوری اطلاعات، از نوع توصیفی پیمایشی( survey ) است. در این راستا پس از مطالعه مبانی نظری موضوع و تحقیقات به عمل آمده در خصوص الگوهای تعالی سازمانی، شش عامل فراهم کردن فرصتهای یادگیری فردی و گروهی، مشارکت دادن کارکنان در فرایندهای تصمیم‌گیری و برنامه‌ریزی، تفویض اختیار برخی از امور به کارکنان، تشویق ایده‌های نو و رفتارهای خلّاقانه، سازماندهی مجدد زنجیره تأمین نیرو و منطبق کردن ویژگی‌های کارکنان با قابلیتهای مورد نیاز سازمان به عنوان عوامل کلیدی تأثیرگذار بر دستیابی دانشگاهها به تعالی سازمانی شناسایی و با انجام مطالعه‌ای میدانی، تأثیر عوامل مذکور، بررسی و تحلیل شد. یافته ها:  برای تمامی فرضیه‌ها، آمارة کای دو محاسبه شده از مقدار بحرانی بزرگ‌تر و سطح معناداری از سطح خطا (05/0) کوچک‌تر است. بنابر این، در سطح اطمینان 95 درصد می‌توان گفت که تمامی عوامل و متغیّرهای مورد اشاره در این تحقیق، در دستیابی دانشگاهها به تعالی سازمانی مؤثّرند.  نتیجه گیری:  تمامی عوامل ذکر شده بر دستیابی دانشگاهها به تعالی سازمانی مؤثّر بوده، می‌بایست مورد توجه رؤسا و مدیران اجرایی دانشگاهها و مؤسسات آموزش عالی قرار گیرند.</field></doc></add>