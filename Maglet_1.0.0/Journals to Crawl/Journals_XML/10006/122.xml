<?xml version="1.0" encoding="UTF-8"?>
<!-- generator="FeedCreator" -->
<rss version="2.0">
    <channel>
        <title>مجله علمی &quot;مدیریت سرمایه اجتماعی&quot;</title>
        <description>مجله علمی &quot;مدیریت سرمایه اجتماعی&quot;</description>
        <link>https://jscm.ut.ac.ir/</link>
        <lastBuildDate>Tue, 21 Jul 2020 04:37:22 +0100</lastBuildDate>
        <generator>FeedCreator</generator>
        <image>
            <url></url>
            <title>مجله علمی &quot;مدیریت سرمایه اجتماعی&quot;</title>
            <link>https://jscm.ut.ac.ir/</link>
            <description>Feed provided by مجله علمی &quot;مدیریت سرمایه اجتماعی&quot;. Click to visit.</description>
        </image>
        <item>
            <title>تأثیر فعالیت بدنی بر افسردگی سالمندان با تأکید بر ...</title>
            <link>https://jscm.ut.ac.ir/article_73746_9950.html</link>
            <description>هدف از پژوهش حاضر سنجش تأثیر فعالیت بدنی بر میزان افسردگی سالمندان با نقش میانجی سرمایة اجتماعی بود. این پژوهش از نظر هدف از پژوهش‌های کاربردی محسوب می‌شود و از حیث شیوة گردآوری داده‌ها پژوهشی توصیفی‌ـ همبستگی مبتنی بر معادلات ساختاری است. جامعة آماری پژوهش همة سالمندان بالای 55 سال شهر قم بودند که در فعالیت بدنی و ورزش مشارکت مستمر داشتند. نمونة آماری پژوهش شامل 203 نفر بود که به صورت هدفمند انتخاب شدند. برای سنجش متغیرها از پرسشنامة میزان مشارکت در فعالیت بدنی کریمیان (1396)، سرمایة اجتماعی ناهاپیت و گوشال (1998)، و افسردگی بک (1972) استفاده شد. روایی پرسشنامه‌ها با نظرخواهی از 12 استاد مدیریت ورزشی تأیید شد و پایایی آن در یک مطالعة مقدماتی از طریق آلفای کرونباخ به ترتیب 83/0 و 87/0 و 79/0 به دست آمد. یافته&amp;rlm;های تحقیق از طریق روش معادلات ساختاری نشان دادند فعالیت بدنی با میانجی&amp;rlm;گری سرمایة اجتماعی بر افسردگی سالمندان تأثیر منفی و معنادار می‌گذارد. در نتیجه سرمایة اجتماعی با افزایش روابط اجتماعی، حمایت اجتماعی، و اعتماد که از طریق شرکت در فعالیت&amp;rlm;های ورزشی به دست می&amp;rlm;آید بر کاهش میزان افسردگی سالمندان اثرگذار است.</description>
            <pubDate>Thu, 19 Mar 2020 20:30:00 +0100</pubDate>
        </item>
        <item>
            <title>مسئولیت‏ پذیری اجتماعی و ارزش شرکت: نقش تعدیلگر ...</title>
            <link>https://jscm.ut.ac.ir/article_71593_9950.html</link>
            <description>طبق تئوری نمایندگی، مدیریت شرکت ممکن است از اختیارات خود جهت حداکثر کردن رفاه شخصی بهره ببرد. بدین&amp;rlm; ترتیب، از یک سو به مدیریت سود پرداخته و از سوی دیگر، بر اساس استراتژی تحکیم&amp;rlm;بخشی، با استفاده از اختیار خود، می&amp;rlm;تواند آثار منفی مدیریت سود بر ارزش شرکت را با پرداختن به فعالیت&amp;rlm;های مسئولیت&amp;rlm;پذیری اجتماعی و افشای آن یا صرفاً افشای صوری این&amp;rlm;گونه فعالیت&amp;rlm;ها، که بر شهرت شرکت و حمایت ذی&amp;rlm;نفعان تأثیر مثبت می‌گذارد، مخفی کند. هدف از این پژوهش بررسی تأثیر مدیریت سود بر رابطة بین مسئولیت‌پذیری اجتماعی و ارزش شرکت بود. بدین منظور نمونه‌ای شامل 150 شرکت پذیرفته&amp;rlm;شده در بورس اوراق بهادار تهران در سال&amp;rlm;های 1390 تا 1395 برای آزمون فرضیه‌های پژوهش مورد استفاده قرار گرفت. یافته&amp;rlm;های پژوهش بر اساس تحلیل رگرسیونی نشان داد فعالیت&amp;rlm;های مسئولیت&amp;rlm;پذیری اجتماعی ارزش بازار سهام شرکت را افزایش می&amp;rlm;دهد. اما مدیریت سود نمی&amp;rlm;تواند رابطۀ مسئولیت&amp;rlm;پذیری اجتماعی و ارزش بازار سهام شرکت را تحت تأثیر قرار دهد. به نظر می&amp;rlm;رسد با توجه به نو بودن موضوع مسئولیت&amp;rlm;پذیری اجتماعی در ایران، هم در بعد انجام فعالیت هم در بعد افشا، از یک طرف مدیران به اثر پوششی افشای فعالیت&amp;rlm;های اجتماعی بر سوءاستفاده از اختیاراتشان واقف نیستند و از طرف دیگر، به دلیل نقص در کارآیی بازار سرمایه در ایران، سرمایه&amp;rlm;گذاران به کیفیت مخدوش&amp;rlm;شدة مسئولیت&amp;rlm;پذیری اجتماعی پی نخواهند برد.</description>
            <pubDate>Thu, 19 Mar 2020 20:30:00 +0100</pubDate>
        </item>
        <item>
            <title>تأثیر سرمایۀ اجتماعی بیرونی بر قابلیت‏ های پویای ...</title>
            <link>https://jscm.ut.ac.ir/article_74839_9950.html</link>
            <description>رقابت در بازارهای صادراتی با چالش&amp;rlm;های بسیار همراه است که در اختیار داشتن قابلیت&amp;rlm;های پویا را ضروری می‌سازد. پژوهش حاضر با هدف شناسایی قابلیت&amp;rlm;های پویایی که برای موفقیت در بازارهای صادراتی لازم است و بررسی تأثیر سرمایة اجتماعی بیرونی بر قابلیت&amp;rlm;های پویای شناسایی‌شده با نقش میانجی فضای مبادله انجام گرفت. پژوهش از نوع آمیخته و شامل دو بخش کیفی و کمّی است. برای جمع&amp;rlm;آوری و تجزیه‌وتحلیل داده&amp;rlm;ها در بخش کیفی از مصاحبة نیمه‌ساختاریافته و تحلیل تم استفاده شد. پنج تم فرعی و دو تم اصلی برای قابلیت&amp;rlm;های پویا شناسایی شد. تم&amp;rlm;های فرعی قابلیت&amp;rlm;های بهره&amp;rlm;برداری بازار صادراتی و انعطاف&amp;rlm;پذیری تولید در قالب تم اصلی قابلیت&amp;rlm;های پویای بهره&amp;rlm;برداری قرار گرفت. تم&amp;rlm;های فرعی قابلیت&amp;rlm;های اکتشاف بازار صادراتی، پژوهش و توسعه، و کارآفرینی&amp;rlm;گرایی صادراتی در قالب تم اصلی قابلیت&amp;rlm;های پویای اکتشافی قرار داده شد. جامعة آماری در بخش کمّی شرکت&amp;rlm;های صادراتی استان اصفهان بود که در سال&amp;rlm;&amp;rlm;های 1395 و 1396 به عنوان صادرکنندة نمونه انتخاب شده بودند. به دلیل محدود بودن اندازة جامعه، نمونه&amp;rlm;گیری انجام نشد و جامعة آماری به صورت سرشماری بررسی شد. داده&amp;rlm;های پژوهش با استفاده از پرسشنامه جمع&amp;rlm;آوری و به شیوة مدل‌سازی معادلات ساختاری در نرم&amp;rlm;افزار &amp;nbsp;Smart PLS3تحلیل شد. نتایج پژوهش نشان داد سرمایة اجتماعی بر قابلیت&amp;rlm;های پویا و فضای مبادله تأثیر مثبت می‌گذارد. همچنین، نقش میانجی فضای مبادله در رابطة بین سرمایة اجتماعی و قابلیت&amp;rlm;های پویا تأیید شد.</description>
            <pubDate>Thu, 19 Mar 2020 20:30:00 +0100</pubDate>
        </item>
        <item>
            <title>تأثیر سرمایۀ اجتماعی بر نوآوری راهبردی با توجه به ...</title>
            <link>https://jscm.ut.ac.ir/article_75036_9950.html</link>
            <description>امروزه سرعت تغییرات و عدم اطمینان محیطی موجب تحول در محیط رقابتی کسب‌وکارها شده و سازمان‌ها باید برای موفقیت و رشد و کسب مزیت رقابتی به نوآوری توجه کنند. هدف اصلی پژوهش حاضر تحلیل تأثیر سرمایة اجتماعی بر نوآوری راهبردی در شرکت&amp;rlm;های بیمه واقع در شهر تهران بود. همچنین در این پژوهش به بررسی جو‌ّ سازمانی نوآورانه و نقش آن در تقویت یا تضعیف این رابطه پرداخته شد. رویکرد پژوهش قیاسی و استراتژی آن پیمایش از نوع همبستگی است. بر این اساس و پس از مرور پیشینه و طراحی مدل مفهومی‌ْ پرسشنامه‌ای مشتمل بر 21 پرسش با نمونة آماری متشکل از 43 شرکت ارائه شد. از هر شرکت دست‌کم سه نفر از مدیران ارشد به پرسش‌ها پاسخ دادند و میانگین نظر آن‌ها تحلیل شد. روایی صوری و محتوایی پرسشنامه بر اساس نظر متخصصان و استفاده از پرسشنامة استاندارد و روایی سازه نیز بر اساس تحلیل عاملی تأییدی تأیید شد. پایایی پرسشنامه نیز از طریق آزمون‌های آلفای کرونباخ، پایایی مرکب تأیید شد. سپس، داده‌های گردآوری‌شده به کمک نرم‌افزار اسمارت پی‌ال‌اس و از طریق ماتریس همبستگی، آزمون معادلات ساختاری، و آزمون برازش مدل تحلیل شدند. در نهایت، مشخص شد سرمایة اجتماعی بر نوآوری راهبردی تأثیرگذار است. همچنین، جو‌ّ نوآورانة سازمانی نیز در رابطة بین سرمایة اجتماعی و نوآوری راهبردی نقش تعدیلگر ایفا می‌کند.</description>
            <pubDate>Thu, 19 Mar 2020 20:30:00 +0100</pubDate>
        </item>
        <item>
            <title>بررسی تأثیر سرمایۀ اجتماعیِ تشکل‌های مردم‌نهاد ...</title>
            <link>https://jscm.ut.ac.ir/article_75687_9950.html</link>
            <description>از عوامل تأثیرگذار بر مردم‌سالاری عامل بسیار مهم سرمایة اجتماعی است. پژوهش حاضر به منظور بررسی تأثیر سرمایة اجتماعیِ تشکل‌های مردم‌نهاد استان مرکزی بر مردم‌سالاری انجام شد. شاخص‌های مورد نظر سرمایة اجتماعی اعتماد، مشارکت، و انسجام اجتماعی بودند. برای دستیابی به این هدف، از دیدگاه پاتنام و کلمن و فوکویاما و از روش پیمایشی (با ابزار پرسشنامه) و اسنادی (با استفاده از کتاب‌ها و مقالات) بهره گرفته شد و با استفاده از نرم‌افزار آموس و مدل‌سازی معادلات ساختاری تحلیل عاملی تأییدی انجام گرفت و به کمک نرم‌افزار SPSS شاخص‌های توصیفی به دست آمد. ضریب آلفای کرونباخ برای 22 گویه 929/0 و دارای پایایی قابل قبول بود. جامعة آماری اعضای تشکل‌های مردم‌نهاد استان مرکزی (1304 نفر) بودند و از نمونه‌گیری تصادفی طبقه‌بندی‌شده استفاده شد. حجم نمونه بر اساس فرمول کوکران به طور سخت‌گیرانه 384 نفر بود. یافتة پژوهش این بود که سرمایة اجتماعی تشکل‌های مردم‌نهاد استان مرکزی بر مردم‌سالاری تأثیر مثبت و معنادار می‌گذارد و برای تحقق جبهة فرهنگی‌ـ اجتماعی انقلاب و هم‌افزایی استعدادها و ظرفیت‌ها به منظور سامان دادن به اهداف سیاسی نظام و مبارزه با دشمنان و شفاف‌سازی چالش‌های پیش رو و ایجاد نهادهای دموکراتیک و توسعة جامعة مدنی نقشی مهم ایفا می‌کند. در این زمینه باید از نیروهای مستعد و جوان استفاده کرد. آن‌ها باید از سرمایة خود برای پیشبرد اهدافشان نهایت بهره را ببرند و با شبکه‌ها و تشکل‌های متفاوت و سازمان‌های دولتی و آحاد مردم روابط متقابل برقرار کنند.</description>
            <pubDate>Thu, 19 Mar 2020 20:30:00 +0100</pubDate>
        </item>
        <item>
            <title>اعتبارسنجی نسخۀ فارسی پرسشنامۀ سرمایۀ اجتماعی در ...</title>
            <link>https://jscm.ut.ac.ir/article_75688_9950.html</link>
            <description>با توجه به اهمیت موضوع سرمایة اجتماعی و نقش بی‌بدیل آن در بستر پدیده‌ای چندوجهی همچون ورزش، که می‌تواند زمینه‌ساز پژوهش‌های مختلف بین‌‌رشته‌ای باشد و پژوهشگران بدان توجه کنند، ضرورت داشتن ابزاری معتبر و پایا منطبق بر بستر ورزش بیش از پیش احساس می‌شود. بنابراین، هدف از پژوهش حاضر اعتبارسنجی نسخة فارسی پرسشنامة سرمایة اجتماعی در باشگاه‌های تفریحی‌ـ ورزشی فورسل، تاور، و پلمن (2018) بود. روش‌شناسی پژوهش حاضر توصیفی‌ـ پیمایشی و بر اساس هدف از نوع مطالعات کاربردی است. برآورد حجم نمونه مبتنی بر توان با استفاده از نرم‌افزار SPSS Sample power انجام پذیرفت. به جهت ارزیابی روایی و پایایی ابزار مورد نظر از شاخص‌هایی همچون تحلیل عاملی تأییدی مبتنی بر مدل‌سازی معادلات ساختاری، حداکثر و متوسط واریانس اشتراک‌گذاشته‌شده (جهت تشخیص اعتبار ممیز)؛ متوسط واریانس استخراج‌شده (جهت تشخیص اعتبار همگرا)؛ آلفای کرونباخ و پایایی ترکیبی (جهت برآورد همسانی درونی و پایایی سازه) استفاده شد و نتایج همة شاخص‌ها از ارزیابی مطلوب ابزار مورد نظر در بستر ورزش حکایت داشت. به بیانی دیگر داده‌های تجربی از مدل نظری پژوهش حمایت کرد. بنابراین، پیشنهاد می‌شود از نسخة فارسی پرسشنامة سرمایة اجتماعی در بستر ورزش به منزلة ابزاری مناسب برای مطالعه و ارزیابی سرمایة اجتماعی در ورزش استفاده کرد.</description>
            <pubDate>Thu, 19 Mar 2020 20:30:00 +0100</pubDate>
        </item>
        <item>
            <title>تاثیر سرمایه اجتماعی بر بزهکاری (مطالعه موردی ...</title>
            <link>https://jscm.ut.ac.ir/article_73744_0.html</link>
            <description>.هدف پژوهش حاضر تبیین تاثیر سرمایه اجتماعی بر بزهکاری جوانان در سه جرم قتل ،سرقت ،مواد مخدر در شهر کرج می باشد لذا کاربردی است. روش تحقیق به صورت توصیفی و علی مقایسه است و ابزار گرداوری دادها اسنادی و پرسشنامه محقق ساخته است.جامعه تحقیق ،  محکومین به سرقت ، قتل ، مواد مخدر در ندامتگاه کرج و افراد عادی در سال 1395 می باشد .به منظورانجام پژوهش 200 نفر به صورت تصادفی به عنوان نمونه آماری انتخاب شدند . برای تجزیه و تحلیل دادها دو شیوه آمار توصیفی و آمار استنباطی به کار گرفته شده است . نتایج نشان داد افزایش سرمایه اجتماعی بر کاهش بزهکاری در میان جوانان شهر کرج تاثیر دارد.     کلید واژه : سرمایه اجتماعی،مشارکت اجتماعی، اعتماد اجتماعی، ، بزهکاری</description>
            <pubDate>Sat, 23 Nov 2019 20:30:00 +0100</pubDate>
        </item>
        <item>
            <title>ارایه مدلی برای توسعه سرمایه روانشناختی با محوریت ...</title>
            <link>https://jscm.ut.ac.ir/article_73747_0.html</link>
            <description>هدف اصلی تحقیق ارایه مدلی برای توسعه سرمایه روانشناختی با محوریت سرمایه اجتماعی در سطح شهری بود. جامعه آماری این تحقیق ، خبره‌های فعال شهری در زمینه سرمایه‌های روانشناختی است. برای شناسایی خبره‌ها از روش نمونه‌گیری هدفمند و گلوله برفی استفاده شد.20 خبره با توجه به کفایت داده استفاده شد. روش تجزیه‌و‌تحلیل، تئوری داده‌بنیاد است. گردآوری داده‌ها از مصاحبه عمیق بوده است. بر اساس نتایج داده بنیاد و در شرایط علّی، یکپارچگی در برابر تهدیدها و شکوفایی قابلیت‌های شهروندان شناسایی شد. پدیده اصلی امید به زندگی، در رابطه با شرایط مداخله‌گر، شخصیت شهروندان، اقدامات مسئولین شهری شناسایی شد. بستر حاکم، فرهنگ زندگی شهری، کیفیت زندگی شهری و راهبرد اصلی سرمایه اجتماعی و سلامت شهری شناسایی شد. پیامد اصلی این مدل نیز توسعه سرمایه روانشناختی است.</description>
            <pubDate>Sat, 23 Nov 2019 20:30:00 +0100</pubDate>
        </item>
        <item>
            <title>شناخت و طبقه‌بندی ابعاد و نظریات تغییر در مداخلات ...</title>
            <link>https://jscm.ut.ac.ir/article_73888_0.html</link>
            <description>در سال‌های اخیر، در مقابل جریان‌های رایج توسعه عمرانی و اقتصادی در ایران، توجه به جنبه‌های اجتماعی و انسانی توسعه ذیل گفتمان عمومی توسعه مردمی یا اجتماع‌محور قوت گرفته است. در این گفتمان، توجه به تقویت سرمایه اجتماعی با هدف توانمندسازی تشکل‌های مردمی و قرار گرفتن آنها در محور توسعه مد نظر قرار می‌گیرد. در این مطالعه کیفی، پنج نمونه موردی از مداخلات توسعه اجتماع‌محور در ایران از طریق مصاحبه عمیق با دست‌اندرکاران اصلی آنها مورد بررسی قرار گرفته است. پس از کدگذاری متن مصاحبه‌ها و گزارش‌های مرتبط با استفاده از روش تحلیل تم، ابتدا ابعاد این مداخلات استخراج شده و نمونه‌ها در هر بُعد مقایسه می‌شوند. سپس نشان داده می‌شود که مسائل مشترک توسعه اجتماع‌محور در ایران از چه جنسی است و چه تفاوتی با رویکردهای رایج در برنامه‌های توسعه در کشور دارد. در نهایت به این مهم پرداخته خواهد شد که هر یک از پنج نمونه با وجود شباهت‌ها، دارای مسئله و نظریه تغییر خاص خود هستند که پیش از این در ادبیات توسعه اجتماع‌محور به این تنوع در نظریات تغییر اشاره نشده است.</description>
            <pubDate>Sat, 30 Nov 2019 20:30:00 +0100</pubDate>
        </item>
        <item>
            <title>رابطه مجازات جرم قاچاق مسلحانه مواد مخدر و ...</title>
            <link>https://jscm.ut.ac.ir/article_75374_0.html</link>
            <description>این مقاله بر گرفته از پژوهشی است با هدف نشان دادن وجود رابطه معنی دار بین اعمال مجازات قاچاق مسلحانه مواد مخدر و روان گردان بر مولفه های مختلف امنیت اجتماعی از جمله مولفه میزان آسیب های اجتماعی، از منظر قضات دادگستری استان تهران. این پژوهش توصیفی و از نوع کاربردی است. جامعه آماری این پژوهش 55 تن از قضات دادگستری استان تهران را شامل می شود که تمامی آنها با ابزار گردآوری اطلاعات پرسشنامه محقق ساخته مورد پرسش قرار گرفته اند. پایایی این پرسشنامه که با ضریب الفای کرونباخ مورد اندازه گیری قرار گرفته است 87% می باشد. در این پژوهش برای اثبات فرضیه، از آزمون t تست تک گزینه ای استفاده شده و وجود رابطه معنی دار بین اعمال مجازات قاچاق مسلحانه مواد مخدر و روان گردان و مولفه میزان آسیب های اجتماعی نشان داده شده است.</description>
            <pubDate>Mon, 09 Mar 2020 20:30:00 +0100</pubDate>
        </item>
        <item>
            <title>تحلیل و بررسی ارتباط بین سرمایه اجتماعی وکاهش ...</title>
            <link>https://jscm.ut.ac.ir/article_75743_0.html</link>
            <description>سرمایه اجتماعی به دلیل محتوایی که دارد، با موضوعات مطرح در حوزه انسانی ، از جمله حوزه آسیب‌های اجتماعی ،ارتباط پیدا می‌کند. با توجه به این تأثیرات متقابل، هدف تحقیق حاضر بررسی رابطه بین سرمایه اجتماعی و بزهکاری است.روش این مطالعه به روش پیمایشی در بین ۳۸۴ نفر از دانش آموزان پسر 25 تا 19 سال مناطق 6 و 7 شهر اصفهان انجام شده است. یافته‌ها نشان می‌دهد بین سرمایه اجتماعی و تمام ابعاد آن اعم از مشارکت، اعتماد، حمایت و انسجام اجتماعی و همچنین روابط متقابل با دیگران با بزهکاری ، با ضریب اطمینان ۹۵ درصد از نظر آماری رابطه منفی وجود دارد. همچنین، سن و پایه تحصیلی و پایگاه اقتصادی و اجتماعی به عنوان متغیرهای زمینه‌ای با ضریب اطمینان ۹۵ درصد، از نظر آماری رابطه معنی داری نشان داده‌اند. نتایج این تحقیق نشان می‌دهد هر اندازه افراد در ساختار جدید اجتماعی، سرمایه اجتماعی بیشتری داشته باشند، یعنی این متغیر به عنوان مجموع ذخایر ارزشمندی مانند حمایت‌های اجتماعی، روانی و مالی، حس تعلق، وابستگی و مشارکت در جنبه‌های مختلف زندگی اجتماعی برای افراد وجود داشته باشد، سلامت اجتماعی آنها در وضعیت بهتری قرار خواهد گرفت.</description>
            <pubDate>Sat, 18 Apr 2020 19:30:00 +0100</pubDate>
        </item>
        <item>
            <title>مبانی ضمانت اجرای نقض حقوق رقابت بر اساس گفتمان فقهی ...</title>
            <link>https://jscm.ut.ac.ir/article_75744_0.html</link>
            <description>به دلیل تعارض منافع و رواج روحیه افزون‌طلبی در روابط انسانی و کشاکش دائمی برای کسب سود بیشتر، ایجاد ضمات اجرای مناسب و کارآمد، در تمام نظام‌های حقوقی، مدنظر قرار گرفته‌است. این نکته، از جمله شاخص‌های مهمِ وضع مقررات و تنظیم‌گری در حوزه فعالیت‌های بازرگانی نیز محسوب می‌شود. هرچه این ضمانت اجرا، با نیروهای کنشگر در عرصه اجتماعی و هنجارهای فرهنکی و به‌ویژه، ضوابط فقهیِ مورد پذیرش جامعه هماهنگ‌تر باشد، قواعد حقوقی و مقرراتِ منطبق با این هنجارها، با تقارن دو عنصر «مشروعیت» و «مقبولیت»، به مثابه سرمایه‌ای اجتماعی و به عنوان نقطه ای قابل اتکاء و عاملی برای اعتماد بازرگانان قرار حواهد گرفت. بر عکس، در جایی که این عوامل، رفتارهای متناقض را نتیجه دهند، کاهش اعتماد به مقررات و تنظیم‌گری دولت، تعارض‌های رفتاری فعالان بازار، رویگردانی از مقررات و تمرد از قانون و در نهایت به گسست در روابط اقتصادی و تجاری منجر می‌شود و بین سیستم حقوقی و رفتارهای اجتماعی، تضادهای عمیق شکل می‌گیرد و به کاهش یا از دست رفتن سرمایه اجتماعیِ مرتبط با قوانین، می انجامد</description>
            <pubDate>Sat, 18 Apr 2020 19:30:00 +0100</pubDate>
        </item>
        <item>
            <title>شناسایی و اولویت‌بندی مولفه‌های سرمایه اجتماعی در ...</title>
            <link>https://jscm.ut.ac.ir/article_75745_0.html</link>
            <description>هدف از پژوهش حاضر، شناسایی و اولویت‌بندی مولفه‌های سرمایه اجتماعی در تیم ملی هندبال بود. تحقیق حاضر از نظر هدف، کاربردی و از نظر روش گرد آوری داده ها آمیخته به صورت کیفی و کمی بود. جامعه آماری بخش کیفی پژوهش شامل اساتید مدیریت ورزشی(آشنا با مفاهیم سرمایه اجتماعی) و برخی از بازیکنان، مربیان و مدیران باشگاه‌های لیگ برتر هندبال می‌باشد که به صورت گلوله برفی و تا رسیدن به اشباع نظری ادامه یافت(12 مصاحبه با 11 نفر). جامعه آماری بخش کمی تحقیق حاضر شامل بازیکنان تیم ملی هندبال بزرگسالان(آقایان)، کادر فنی و مدیران باشگاه های لیگ برتر هندبال بودند و بر اساس روش نمونه گیری هدفمند به عنوان نمونه تحقیق مشخص گردیدند(21 نفر). ابزار گردآوری تحقیق حاضر شامل پرسشنامه مستخرج از بخش کیفی بود که با توجه به روش تاپسیس طراحی گردیده بود. این پرسشنامه به صورت کلی نشان دهنده 5 مولفه‌ سرمایه اجتماعی شامل هنجارهای اجتماعی، انسجام اجتماعی، حمایت اجتماعی، اعتماد اجتماعی و روابط اجتماعی بود. نتایج نشان داد که مؤلفه‌های روابط اجتماعی، حمایت اجتماعی، انسجام اجتماعی، اعتماد اجتماعی و هنجارهای اجتماعی، به ترتیب از مهم-ترین مؤلفه‌های سرمایه اجتماعی در تیم ملی هندبال می‌باشد. بنابراین توجه به هر یک از این مؤلفه‌ها، می‌تواند کیفیت تیم را بهبود بخشد و منجر به کسب نتایج بهتری گردد.</description>
            <pubDate>Sat, 18 Apr 2020 19:30:00 +0100</pubDate>
        </item>
        <item>
            <title>درآمدی بر «نظریه سرمایه اجتماعی» با تکیه بر آموزه ...</title>
            <link>https://jscm.ut.ac.ir/article_75746_0.html</link>
            <description>یکی از موضوعات مهم در جامعه شناسی، نقش ایدئولوژی و ارزشهایِ دین پایه، بر نظریه های جامعه شناختی و پدیده های اجتماعی است. نمونه بارز این آموزه ها، سخن حضرت فاطمه زهراء علیها السلام است مبنی بر اینکه «فجعل الله ... طاعتنا نظاما للملة و إمامتنا أمانا من الفرقة ؛ خداوند پیروی از ما اهل بیت را سبب برقراری نظام اجتماعی و رهبری ما را عامل در امان ماندن از تفرقه ها قرار داده است». فرضیه مقاله بدین سمت رفته است که این سخن ناظر به «نظریه سرمایه اجتماعیِ امامت پایه» است چرا که در این نوشتار نظریه سرمایه اجتماعی به قضایای تعمیم یافته در شبکه تعاملی مطلوب اجتماعی تعریف شده است که از یک عنصر قوام بخش تعلیلی برخوردار است و و این عنصر تعلیلی، ولایت پذیری جامعه است که موجبات نظام بخشی و امنیت روانی و رفتاری را در عالی ترین مراتب سرمایه اجتماعی تحقق خواهد بخشید. در این نظریه نوع رابطه میان متغیر امامت و سرمایه اجتماعی، از نوع علّی و رویکرد تبیینی است نه آنکه تنها رابطه همبستگی از نوع مستقیم وجود داشته باشد. قرائنی مانند ظهور کلام، قواعد ادبی و لغوی، و همچنین شواهد تاریخی، همگی دلالت بر وجود رابطه ای علی (نه همبستگی) دارد.</description>
            <pubDate>Sat, 18 Apr 2020 19:30:00 +0100</pubDate>
        </item>
        <item>
            <title>چارچوب عوامل ارتقای اعتماد مدیر فروش به فروشنده</title>
            <link>https://jscm.ut.ac.ir/article_76043_0.html</link>
            <description>از منظر سرمایه اجتماعی سازمانی، یکی از دلایل عدم دستیابی سازمان‌ها به مزیت رقابتی، ضعف اعتماد بین مدیران و کارکنان در بخش‌های مختلف سازمان است. به صورت خاص در بخش فروش، مدیریت نیروی فروش شامل روابط بین فردی بین مدیر فروش و فروشنده است، اعتماد در این بخش نیز از اهمیت بسزایی برخوردار است. لذا هدف اصلی پژوهش حاضر، شناسایی عوامل مؤثر بر اعتماد مدیر فروش به فروشنده در قالب یک چارچوب مفهومی می‌باشد. پژوهش حاضر از حیث هدف، کاربردی و از لحاظ گردآوری داده‌ها توصیفی- پیمایشی است. جهت طراحی چارچوب اعتماد از مرور نظام‌مند ادبیات استفاده شده است. جامعه آماری پژوهش، مدیران فروش صنعت مبلمان در بازار مبل امام رضا (ع) در شهر تهران می‌باشد. روش نمونه‌گیری پژوهش، در دسترس و تعداد نمونه آماری بر اساس جدول مورگان، 86 نفر می‌باشد. از پرسشنامه، جهت گردآوری داده‌ها استفاده شده است. بعد از تأیید نرمال بودن داده‌ها، آزمون تی جهت تأیید یا رد شاخص‌ها و مؤلفه‌ها و برای رتبه‌بندی آنها آزمون فریدمن، ملاک عمل قرار گرفت. نتایج پژوهش، حاکی از آن است که توانمندی‌های شغلی فروشنده، ویژگی‌های شخصیتی فروشنده، توان هدایتگری مدیر فروش، کیفیت همسویی ارتباطی بین مدیر فروش و فروشنده، عدم اطمینان در محیط فروش و میزان وابستگی مدیر فروش به فروشنده؛ مؤلفه‌های چارچوب اعتماد مدیر فروش به فروشنده را شکل می‌دهند. پژوهش حاضر در زمره معدود تحقیقاتی است که در حوزه اعتماد مدیر فروش به فروشنده صورت پذیرفته است.</description>
            <pubDate>Sun, 10 May 2020 19:30:00 +0100</pubDate>
        </item>
        <item>
            <title>تحلیل اثر سرمایه اجتماعی بر فضیلت سازمانی با نقش ...</title>
            <link>https://jscm.ut.ac.ir/article_76229_0.html</link>
            <description>فضیلت در سازمان‌ها به ایجاد، ترویج، حمایت و پرورش رفتارها، عادت‌ها، اعمـال و تمایلات رفیع و متعـالی از قبیـل انـسانیت، صـداقت، بخـشش، اعتماد و وفاداری در سطح فردی و جمعی اشاره دارد. سرمایه اجتماعی و مسئولیت اجتماعی نیز به‌عنوان دو عامل مهم نقش اساسی در سازمان‌ها و جامعه دارد. هدف کلی این پژوهش تبیین اثر سرمایه اجتماعی بر فضیلت سازمانی با نقش میانجی مسئولیت اجتماعی است. نوع پژوهش ازنظر هدف کاربردی و به لحاظ ماهیت روش انجام کار توصیفی- همبستگی است. جامعه آماری پژوهش مشتریان بانک تجارت شهر اردبیل است. برای جمع‌آوری داده‌ها از سه پرسشنامه استاندارد، سرمایه اجتماعی، مسئولیت اجتماعی و فضیلت سازمانی استفاده‌شده است. روایی با استفاده از روش تحلیل عاملی تأییدی و پایایی آن نیز به‌وسیله آلفای کرونباخ بررسی و تائید شد. جهت تجزیه‌وتحلیل فرضیه‌ها از روش مدل‌سازی معادلات ساختاری استفاده‌شده است. داده‌ها با استفاده از نرم‌افزار اس پی اس اس و اسمارت پی ال اس مورد تجزیه‌وتحلیل قرار گرفت. بر اساس یافته‌های پژوهش، سرمایه اجتماعی بر فضیلت سازمانی تأثیر مثبت و معنا‌دار دارد و در بین ابعاد سرمایه اجتماعی، بعد اعتماد بیشترین تأثیر را بر فضیلت سازمانی داشته است. مسئولیت اجتماعی نیز بین سرمایه اجتماعی و فضیلت سازمانی نقش میانجی ایفا می‌کند و در بین ابعاد مسئولیت اجتماعی هم بعد اخلاقی بیشترین تأثیر را بر فضیلت سازمانی دارد. یافتـه‌هـای ایـن پـژوهش مـی‌توانـد درحرکت سازمان‌ها به سمت توجه بیشتر به فضیلت‌ گرایی مؤثر واقع گردد.</description>
            <pubDate>Tue, 26 May 2020 19:30:00 +0100</pubDate>
        </item>
        <item>
            <title>تأثیر کارآمدی نقش پلیس و مدل روابط آن با دادسرا بر ...</title>
            <link>https://jscm.ut.ac.ir/article_77039_0.html</link>
            <description>فقدان یا کمبودِ سرمایه اجتماعی نسبت به نهاد قضائی به معنای بی‌اعتمادی شهروندان نسبت به عدالت گستری آن دستگاه و در نتیجه عدم مشارکت عمومی با مسئولین و مأمورین این نهاد است. افزایش جرائم و تکرار آن‌ها و نقض قوانین نشانگر کاهش سرمایه اجتماعی نهاد قضائی در میان جامعه است. مقاله حاضر درصدد است با تحلیل منطقی اسناد و مدارک مرتبط و بر مبنای پژوهش پیشینی به بررسی ابعاد مدل کارآمد روابط پلیس و دادسرا از منظر افزایش سرمایه اجتماعی بپردازد. این مقاله در تحلیل‌های خود به این نتیجه می‌رسد که احیاء پلیس قضایی به افزایش سرمایه اجتماعی کمک می‌نماید. این نوشتار پیشنهاد می‌کند در فرآیند احیاء پلیس قضائی به بهبود روابط سازمانی نیروی انتظامی با سازمان دادسرا در قالب ارتباط شبکه‌ای توجه شود. هم‌چنین توصیه می‌شود در سازمان دادسرا و ارتباطی که با پلیس قضائی زیرمجموعه خود دارد، سازمان دادسرا با به کارگیری ظرفیت‌های مدل ارتباط شبکه‌ای به انعطاف بخشی بیش‌تر در مدل سلسله مراتبی بپردازد.</description>
            <pubDate>Sun, 12 Jul 2020 19:30:00 +0100</pubDate>
        </item>
        <item>
            <title>سرمایه‌ی اجتماعی و ایثار: رویکردی قرآنی</title>
            <link>https://jscm.ut.ac.ir/article_77040_0.html</link>
            <description>سرمایه‌ی اجتماعی از جمله مفاهیمی است که در علوم اجتماعی برای توصیف همبستگی و اعتماد در جامعه به کار گرفته شده است. وجود سرمایه‌ی اجتماعی بسیاری از ارتباطهای اجتماعی را تسهیل می‌کند.  در این نوشتار تلاش می‌شود ارتباط سرمایه‌ی اجتماعی در ایجاد ایثار مورد بحث و بررسی قرار گیرد. سوال اصلی مقاله این است که «سرمایه‌ی اجتماعی چگونه می‌تواند به تقویت ایثار در جامعه کمک کند؟» با بهره‌گیری از آیات شریفه‌ی قرآن کریم، الگویی از سرمایه‌ی اجتماعی ارائه می‌گردد که باعث افزایش ایثار در جامعه گردد. مدل دینی سرمایه‌ی اجتماعی که باعث افزایش ایثار در جامعه می شود عبارت است از: «فراگیر شدن اعتماد اجتماعی متکی به ایمان به خدا، به وسیله‌ی هنجارِ گذشتن از آنچه دوست دارید و به آن نیاز دارید، در شبکه اخوت». این سرمایه‌ی اجتماعی می‌تواند ایثار را در جامعه گسترش دهد و زمینه‌ساز رفتارهای ایثارگرانه در جامعه باشد. روش تحقیق در این مقاله، تحلیل مفهومی است.</description>
            <pubDate>Sun, 12 Jul 2020 19:30:00 +0100</pubDate>
        </item>
    </channel>
</rss>
