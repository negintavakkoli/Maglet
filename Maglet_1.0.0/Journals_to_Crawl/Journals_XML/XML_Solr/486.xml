<add><doc><field name="journal_id">10001</field><field name="abstract">چکیده امروزه رفتار توده­وار، که یکی از مهم‌ترین تورش­های رفتاری در بین شرکت­های سرمایه­گذاری، مدیران و سرمایه‌گذاران است، نقش بسیار مهمی در پذیرش ریسک، بازده ­سهام و سبد سرمایه­گذاری بازی می­کند. هدف از انجام پژوهش حاضر، بررسی تأثیر رفتار توده­وار مدیران شرکت­های سرمایه­گذاری در ریسک­پذیری آنها است. جامعۀ آماری پژوهش شامل تمامی مدیران عامل و مدیران مرتبط با سرمایه­گذاری در شرکت­های سرمایه­گذاری پذیرفته‌شده در بورس اوراق بهادار تهران است و حجم نمونه با استفاده از فرمول کوکران ۱۹۶ نفر محاسبه شد. برای تحلیل فرضیه­های ارائه‌شده در قالب الگوی مفهومی پژوهش، از روش الگوسازی معادلات ساختاری با رویکرد حداقل مربعات جزیی (PLS) استفاده شد. نتایج تحلیل­ها نشا‌ن‌دهندۀ تأیید فرضیۀ اصلی پژوهش و چهار فرضیۀ فرعی مرتبط با آن است. نتایج نشان داد بین ریسک‌پذیری و رفتار توده­وار مدیران شرکت­های سرمایه­گذاری، رابطه­ای معکوس وجود دارد. </field></doc></add>