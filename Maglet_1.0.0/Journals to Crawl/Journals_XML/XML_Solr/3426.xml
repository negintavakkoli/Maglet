<add><doc><field name="journal_id">10018</field><field name="abstract">در کشور ما، هر کی از صنایع دفاعی با روش متفاوتی ارتباط میان خود و دانشگاه‌ها را برقرار و از توانمندی‌های آن‌ها، برای پیشبرد اهداف و مأموریت‌های خود استفاده می‌کنند. در برخی موارد این روش‌ها چندان اثربخش نیست. دلیل اصلی این امر را می‌توان، نبود شناخت کافی از عوامل مؤثر بر موفقیت همکاری بین صنعت و دانشگاه دانست. پژوهش حاضر، سعی دارد با مطالعه مدل‌های ارتباط میان دانشگاه و صنعت در جامعه‌های پیشرفته و بررسی عوامل مؤثر بر موفقیت این تعاملات، عامل‌های کلیدی و میزان تأثیر هر کی بر موفقیت همکاری را در قالب مدلی ارائه نماید. بدین منظور، با مرور ادبیات موضوع، ۱۹ عامل کلیدی مؤثر در موفقیت همکاری در قالب چهار بعد شناسایی و در یک مدل ارائه گردید. سپس نظر اساتید و خبرگان با استفاده از ابزار پرسش نامه جمع آوری شد. با تحلیل داده‌های بدست- آمده، مؤثربودن با نبودن هر بعد یا عامل بر موفقیت همکاری دانشگاه و صنایع دفاعی مشخص گردید. در ادامه، پرسشنامۀ دیگری برای کاربران طراحی و توزیع گردید و به وسیلۀ تحلیل عاملی تأ ییدی و تحلیل مسیر، تاثیرگذاری تمامی عامل‌ها بر موفقیت همکاری، تحلیل و تأ یید شد. در پایان، با استفاده از نتایج حاصل از مدل سازی معادلات ساختاری، فرضیه‌ها و مدل پیشنهادی تأ یید و راهکارها و پیشنهادات کاربردی جهت بهبود همکاری‌های دانشگاه‌ها و صنایع دفاعی کشور ارائه گردید.</field></doc></add>