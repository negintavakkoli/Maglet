<add><doc><field name="journal_id">10001</field><field name="abstract">پژوهش حاضر، شواهدی دربارۀ نقش برخی معیارهای کیفیت اطلاعات بر ریسک نقدشوندگی سهام و ریسک بازار فراهم می­کند. برای این منظور، اثر سه معیار کیفیت اطلاعات شامل کیفیت اقلام تعهدی، درصد خطای پیش­بینی سود و اعلام به­موقع سود در ریسک­ نقدشوندگی سهام و ریسک بازار با جمع­آوری داده­های مالی سال­های ۱۳۹۲-۱۳۸۷ مربوط به ۱۴۸ شرکت پذیرفته‌شده در بورس اوراق بهادار تهران با استفاده از تحلیل رگرسیون آزموده شد. نتایج آزمون فرضیه­ها نشان‌دهندۀ وجود رابطه‌ای معنادار بین هر سه معیار کیفیت اطلاعات با ریسک نقدشوندگی سهام است، به­گونه‌ای ­که مقادیر بیشتر کیفیت اقلام تعهدی و اعلام به‌موقع­تر سود، سبب کاهش ریسک نقدشوندگی سهام و مقادیر بیشتر درصد خطای پیش‌بینی سود سبب افزایش ریسک نقدشوندگی سهام می‌شود. این در حالی است که بین هیچ­کدام از معیارهای کیفیت اطلاعات با ریسک بازار، رابطۀ معناداری یافت نشد.</field></doc></add>