<add><doc><field name="journal_id">10014</field><field name="abstract">هدف از پژوهش حاضر بررسی نقش میانجی‌گری سرمایه اجتماعی در رابطه بین مدیریت دانش و عملکرد سازمانی بوده است. این تحقیق از نوع تحقیقات توصیفی – همبستگی است. جامعه آماری آن را کارکنان شرکت گاز طبیعی آغار و دالان تشکیل داده است . مطابق جدول کرجسی و مورگان تعداد نمونه 100 نفر تعیین شد و پرسش‌نامه‌ها به روش نمونه‌گیری تصادفی ساده بین آنها توزیع گردید. یافته­ ها نشان می­دهد که مدیریت دانش بر سرمایه اجتماعی و عملکرد سازمانی به‌ترتیب با 0/633و 0/341، دارای تأثیر مثبت و معنادار می­باشند و در این میان، نقش مؤلفه به‌کارگیری دانش (0/916) و تسهیم دانش (0/868) پُررنگ‌تر است. همچنین تأثیر مثبت و معنادار سرمایه اجتماعی بر عملکرد سازمانی نیز با 0/475 مورد تأیید قرار گرفت. از بین مؤلفه­ های سرمایه اجتماعی، مؤلفه روابط (0/902)، شبکه­ ها (0/877) و همکاری (0/838) بیشترین نقش را دارا می­ باشند. با تأیید نقش میانجیِ سرمایه اجتماعی، مشخص شد که مدیریت دانش دارای اثری غیرمستقیم برابر 0/300بر روی عملکرد سازمانی است.</field></doc></add>