<add><doc><field name="journal_id">10018</field><field name="abstract">ارتقاء سطح بهره ‌ وری عوامل تولید یکی از مهم ‌ ترین مولفه ‌ های تاثیرگذار بر رشد و توسعه اقتصادی کشورها محسوب می‌‌ شود براساس نظریه ‌ های رشد اقتصادی درون ‌ زا، فعالیت ‌ های تحقیق ‌ وتوسعه داخلی، موجب استفاده موثرتر از منابع موجود و جذب فناوری پیشرفته خارجی در تولید کالاها و خدمات قابل تجارت می‌‌ گردد و در نهایت بهبود بهره ‌ وری تولید ارتقاء می‌‌ یابد. با توجه به اهمیت موضوع، این پژوهش سعی دارد عوامل موثر بر بهره ‌ وری نیروی کار در کشور ایران و شرکای تجاری منتخب آن در طول سال ‌ های ۲۰۱۴-۲۰۰۴ با استفاده از روش پنل- دیتا بررسی کند. نتایج به دست آمده حاکی از آن است که متغیرهای امید به زندگی و سرمایه انسانی به ترتیب با داشتن ضریب ۷۴/۳۰ و ۱۱/۰، بیشترین و کمترین تاثیر را بر شاخص بهره ‌ وری نیروی کار دارند. از طرفی، متغیر مخارج تحقیق ‌ وتوسعه با ضریب ۷۱/۱ دارای تاثیر مثبت بر بهره ‌ وری نیروی کار است، اگرچه برطبق جایگاه مهم و حائز اهمیت این متغیر، توجه چندانی به آن صورت نگرفته است.</field></doc></add>