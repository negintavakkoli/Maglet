<add><doc><field name="journal_id">10005</field><field name="abstract">یکی از مسایل مهم  سازمان‎های دولتی اجرای صحیح استراتژی تغییر و برنامه های بهبود سازمانی است و مدیران میانی و به‌ویژه کیفیت روابط بین آن‌ها، نقش کلیدی در اجرای استراتژی دارد.  پژوهش حاضر در نظر دارد تأثیر عدالت سازمانی، حمایت مدیریت ارشد از تغییر و مشارکت در تصمیم‎گیری را بر تعهد استراتژیک مدیران میانی بررسی کند.در این پژوهش با جمع‎آوری پرسشنامه از میان 77 نفر از مدیران دستگاه‎های اجرایی استان آذربایجان شرقی به روش تصادفی در دسترس و  پردازش و بررسی فرضیه‌ها و تجزیه ‌و تحلیل داده‌ها از روش رگرسیون توسط نرم‌افزارهای SPSS ، MOS 21  استفاده شده است. یافته‌ها نشان می‎دهد بین عدالت سازمانی و روابط با کیفیت بالا رابطة مثبتی وجود داشته و حضور عدالت سازمانی درک‎شده باعث ایجاد روابط با کیفیت بالا می‎شود، تعهد به اهداف سازمانی نیز افزایش می‎یابد. همچنین طبق نتایج این تحقیق، ارتباط خاصی بین مدیریت مدیران ارشد و تعهد به تغییر بدون در نظر گرفتن نقش مستمر روابط با کیفیت بالا اثبات نشد.</field></doc></add>