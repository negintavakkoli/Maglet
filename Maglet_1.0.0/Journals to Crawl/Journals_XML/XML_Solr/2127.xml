<add><doc><field name="journal_id">10008</field><field name="abstract">موضوع اصلی پژوهش حاضر مطالعة ملاحظات صنعت و فناوری در فرایند انتقال فناوری­های پیشرفته توأم با درنظرگرفتن سطوح آمادگی فناوری است. به اهمیت این موضوع از این منظر تأکید می‌شود که سطوح گوناگون آمادگی فناوری، ملاحظات ویژه‌ای دارد و درنظرگرفتن آن از مخاطرات انتقال فناوری­های پیشرفته می­کاهد. هدف اصلی این پژوهش شناسایی و رتبه­بندی ملاحظات صنعت و فناوری در انتقال فناوری­های پیشرفته در سطوح گوناگون آمادگی فناوری است. این پژوهش از نوع کاربردی است و داده­های آن به شیوة آمیخته گردآوری شد. یافته­های پژوهش نشان می­دهد 32 جزء در قالب هفت بُعد به‌عنوان ملاحظات صنعت و فناوری بر انتقال فناوری­های پیشرفته تأثیرگذار است. تأثیر این عوامل در سطوح گوناگون آمادگی فناوری، متفاوت است. به‌گونه­ای که با پیش‌رفتن به‌سوی سطوح آمادگی بالاتر (از 1 تا 9)، تأثیر ملاحظات صنعت از تأثیر ملاحظات فناوری بیشتر می­شود. براساس نتایج پژوهش، درنظرگرفتن ملاحظات صنعت و فناوری و میزان تأثیر آن در سطوح گوناگون آمادگی فناوری، به شرکت‌هایی توصیه می­شود که در حوزة انتقال فناوری­های پیشرفته فعالیت می­کنند.</field></doc></add>