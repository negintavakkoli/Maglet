<add><doc><field name="journal_id">10001</field><field name="abstract">آزمون فشار فن شبیه‌‌سازی برای ارزیابی واکنش‌‌های سبد به موقعیت‌‌های بحرانی گوناگون است. در این مقاله، با مرور روش‌‌های مختلف آزمون‌‌های فشار، اثرات سناریوهای مختلف فشار روی سبد سهامی متشکل از سه شاخص قیمت شیمیایی، دارویی و فلزات اساسی در بورس اوراق بهادار تهران ارزیابی شده است. همچنین دنباله‌‌های فرین همۀ عوامل ریسک در سبد با استفاده از نظریۀ ارزش فرین شناسایی شده است و ساختارهای وابستگی پویا و غیرخطی بین آنها با استفاده از توابع کاپیولا الگو‌‌سازی شده است. در این پژوهش سه آزمون فشار شامل سناریوهای فشار تاریخی، هیبریدی و فرضی برای شبیه‌‌سازی روند شکل‌‌گیری مشترک عوامل ریسک در طی زمان به کار گرفته‌ شده است. نتایج پژوهش نشان می‌‌دهد سناریوهای هیبریدی و فرضی نسبت به آزمون فشار کاملا تاریخی ترجیح دارد؛ زیرا سناریو‌‌های منعطف‌‌تری از تکرار صرف رخدادهای گذشته ایجاد می‌‌کند. به سناریوهای فرضی بیش از سناریوهای دیگر توجه شده است؛ زیرا امکان ایجاد موقعیت‌‌های فشار را با نگاه رو به آینده برای مدیر ریسک فراهم می‌کند.</field></doc></add>