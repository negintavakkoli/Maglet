<add><doc><field name="journal_id">10018</field><field name="abstract"> مفهوم واسط دانشی، یک مفهوم سهل و ممتنع است. سهل است، زیرا واسط دانشی، وظیفة برقراری ارتباط میان شخص نیازمند دانش و شخص صاحب دانش را دارد. ممتنع است، زیرا انتقال دانش بدون نهادینه شدن دانش اثربخش نیست. هدف این پژوهش شناسایی ویژگی  ‌  های واسط دانشی برای اثربخش نمودن فرآیند اشتراک دانش است. پژوهش حاضر از نظر روش  ‌  شناسی، یک پژوهش کیفی با رویکرد داده  ‌  بنیاد است. بر این اساس، وظایف واسط  ‌  های دانشی و ویژگی  ‌  های آنها در بستر یک سازمان دانش  ‌  بنیان داخل کشور مورد بررسی قرار گرفت و ارتباط ساختاری میان ویژگی  ‌  های فوق و وظایف واسط  ‌  های دانشی برای اثربخش نمودن فرآیند اشتراک دانش تبیین شد. داده  ‌  های پژوهش از طریق انجام مجموعه  ‌  ای از مصاحبه  ‌  های نیمه  ‌  ساخت  ‌  یافته با مدیران و خبرگان سازمان مورد مطالعه، جمع  ‌  آوری گردید و با استفاده از شیوة کدگذاری باز، محوری و انتخابی تجزیه و تحلیل شدند. یافته  ‌  های پژوهش، چهار ویژگی برون  ‌  گرایی، جاذبة شخصیتی، برخورداری از جایگاه و اختیارات سازمانی و توانایی رهبری را برای واسط  ‌  های دانشی آشکار ساخت. همچنین مدل مفهومی ارائه  ‌  شده در این پژوهش نشان داد که واسط  ‌  های دانشی، علاوه بر ایجاد ظرفیت ارتباطی، ظرفیت تغییر در سازمان را ارتقاء می  ‌  بخشند و از این طریق منجر به اثربخش نمودن فرآیند اشتراک دانش می  ‌  شوند. </field></doc></add>