<add><doc><field name="journal_id">10013</field><field name="abstract">پژوهش حاضر به روش کیفی و با مطالعه موردی در شهر شیراز انجام شد. مشارکت‌کنندگان بالقوه این پژوهش، کارشناسان مدارس غیردولتی و اعضای ارکان پنج‌گانه مدرسه بود. انتخاب افراد به روش نمونه‌گیری هدفمند و تکنیک ملاک محور انجام گردید. با توجه به رویکرد چند سطحی بودن نمونه‌گیری با مشارکت 28 نفر از ذی‌نفعان فوق صورت گرفت. ابزار جمع‌آوری داده‌ها، مصاحبه باز با مشارکت‌کنندگان بود. تجزیه‌وتحلیل دادها بر اساس تحلیل مضمون انجام شد. برای اعتبار یابی داده‌ها از روش‌های بازخورد به مشارکت‌کنندگان، بازبینی و موضع‌گیری پژوهشگر و همسوسازی با منابع علمی و اسناد کلیدی آموزش‌وپرورش استفاده گردید. اعتمادپذیری یافته‌ها نیز با استفاده از نظرات اعضای کمیته راهنما انجام شد. یافته‌های پژوهش نشان داد که از دیدگاه عوامل راهبردی تعداد 9 معیار و 28 شاخص در رتبه‌بندی مدارس غیردولتی دوره دوم متوسطه نظری مؤثر است. معیارها شامل: ارگونومی دانش‌آموزان، امکانات و تجهیزات، خدمات آموزشی -  پرورشی، خدمات اجتماعی، مدیریت سرمایه انسانی، مدیریت مدرسه، بانک اطلاعاتی، مشارکت و رضایت عوامل راهبردی و بروندادها بود.</field></doc></add>