<add><doc><field name="journal_id">10005</field><field name="abstract">خط‌مشی گذاری در چارچوب ژرف نگرانه مدیریتی به‌مثابه مدیریت کلان و ملی است که دربرگیرنده  برنامه‌ریزی، اجرا و ارزیابی طرح‌های گوناگون، در حوزه‌های اقتصادی، سیاسی و فرهنگی، برای دستیابی به اهداف متنوع در جغرافیای هدف می‌باشد. لذا در تحقیقات مختلف یکی از مقوله‌های ناگسستنی خط‌مشی برای تعالی و ارتقای سازمان را کارآفرینی می‌دانند. ازاین‌رو مقاله حاضر با بررسی و کنکاش در ادبیات موضوع، توانسته است تا ابعاد، مؤلفه‌ها و شاخص‌های محرک و بازدارنده که تأثیر عمده‌ای بر شکل‌گیری الگوی خط‌مشی گذاری کارآفرینی دارند را شناسایی نماید. حوزه‌های کارآفرینی، عناصر نظام کارآفرینی، فرآیند خط‌مشی گذاری و نهادهای خط‌مشی گذاری چهار بعد اصلی هستند که در شکل‌گیری خط‌مشی گذاری کارآفرینی، مهم‌ترین نقش را بازی می‌نمایند. این مقاله ضمن تأکید بر ارزیابی نوع روابط هر یک از این ابعاد با مفهوم موردمطالعه، به استخراج مؤلفه‌ها و شاخص‌های هر یک از آنها نیز پرداخته است و نشان داده است که الگوی نهایی خط‌مشی گذاری کارآفرینی در صنعت نفت و گاز کشور به چهار بُعد و چهارده مؤلفه و شصت‌ویک شاخص وابستگی مستقیم و معنادار دارد. همچنین به کمک شاخص ها و مؤلفه‌های کسب‌شده، الگوی علت و معلولی را معرفی نمود که جایگاه هر یک از شاخص‌ها و مؤلفه‌های احصاء شده را در مراحل فرآیند خط‌مشی گذاری و کارآفرینی مشخص می‌نماید. میزان اهمیت و نرخ تأثیرگذاری هر یک از متغیرهای موردتحقیق به کمک نظرخواهی انجام‌شده در پنج شرکت بزرگ نفتی در غرب کشور که خود دارای چندین شرکت تابعه هستند صورت گرفته که از این طریق میزان اثرگذاری و اهمیت هریک از این شاخص‌ها، مؤلفه‌ها و ابعاد سنجیده شود.</field></doc></add>