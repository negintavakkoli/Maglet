<add><doc><field name="journal_id">10042</field><field name="abstract"> انرژی، یکی از زیرساخت‌های حیاتی جهت توسعه پایدار شهری است که نگاه راهبردی به آن می‌تواند باعث افزایش تاب آوری جوامع در دوران عدم‌قطعیت هایی همچون روند تغییرات اقلیمی جهانی و فاجعه‌های طبیعی غیرقابل‌پیش‌بینی شود. با وجود اهمیت انرژی برای عملکرد بهینه شهرها، ملاحظه شده است که هنگام برنامه‌ریزی شهری، چندان به مقوله تاب آوری انرژی و ایجاد بستری برای پایداری شهرها، توجه نشده است. بدین منظور، پژوهش حاضر با هدف شناسایی، ارزیابی و تحلیل ابعاد و مؤلفه‌های تاب آوری انرژی شهری در شهر بوشهر انجام‌ شده است. پژوهش حاضر از نظر هدف، کاربردی و روش گردآوری داده‌ها، پرسشنامه محقق ساخته است. جامعه آماری این مطالعه شامل کارشناسان، معاونان و مدیران دستگاه‌های اجرایی فعال در شرکت‌های توزیع نیروی برق، گاز و آب منطقه‌ای استان بوشهر است که ۵۶ نفر از آن‌ها با روش نمونه گیری هدفمند انتخاب شدند. روایی پرسشنامه از طریق اعتبار محتوا و پایایی آن نیز از طریق آلفای کرونباخ تأیید شد. به منظور تجزیه‌وتحلیل داده‌ها، از روش مدل سازی معادلات ساختاری با رویکرد حداقل مربعات جزئی استفاده شده است. نتایج نشان دادند معیارهای حکمرانی شهری، زیرساخت و منابع به ترتیب به دلیل داشتن بار عاملی بیشتر، نقش برجسته‌تری را در تاب آوری انرژی شهر بوشهر دارند؛ از این رو ضروری است مدیران و تصمیم گیرندگان، تأکید و توجه بیش‌تری را بر این ابعاد و مؤلفه‌ها داشته باشند. </field></doc></add>