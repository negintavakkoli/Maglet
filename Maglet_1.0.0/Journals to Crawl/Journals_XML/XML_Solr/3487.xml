<add><doc><field name="journal_id">10013</field><field name="abstract">این پژوهش کاربردی و روش آن توصیفی از نوع زمینه‌یابی است. جامعه آماری آن را کلیه مدیران مستقل مدارس ابتدایی کشور به تعداد (30900) نفر تشکیل می‌دهند. نمونه آماری به شیوه‌ی نمونه‌گیری خوشه‌ای، طی چند مرحله به تعداد 336 نفر به‌صورت تصادفی متناسب با حجم انتخاب شدند. ابزار اصلی مورداستفاده در این پژوهش، پرسشنامه‌ی محقق ساخته‌ای بوده که بر اساس نتایج یک مطالعه تطبیقی تهیه‌شده بود. روایی صوری توسط تعدادی از پاسخ‌دهندگان و روایی محتوایی بر اساس نظرات پانزده نفر از متخصصان مدیریت آموزشی انجام گرفت. پایایی این ابزار با پیش توزیع پرسشنامه و محاسبه ضریب آلفای کرون باخ به میزان (0.921) محاسبه شد. تحلیل آماری داده‌ها مبتنی بر روش‌های تحلیل عاملی (اکتشافی و تأییدی)، معادلات ساختاری، محاسبه بار عاملی‌ها و تبیین واریانس‌ها انجام شد، الگوی ارائه‌شده در پنج رویکرد با بار عاملی‌های به‌دست‌آمده به ترتیب مدیریتی-تکنیکی، انگیزشی-فوق انگیزشی، توانمندی‌های شخصی و معنوی ، شناختی- فراشناختی و ساختاری-ارتباطی تدوین گردید. در این الگو 5 رویکرد و 15 مؤلفه به‌عنوان مهم‌ترین مؤلفه‌های توانمندسازی مدیران مدارس ابتدایی شناسایی شدند.</field></doc></add>