<add><doc><field name="journal_id">10008</field><field name="abstract"> انتخاب تأمین‌کنندگان پایدار در بلندمدت، به ایجاد مزیت رقابتی در کل زنجیرة تأمین می‌انجامد. هدف این پژوهش ارائة مدلی برای انتخاب تأمین‌کنندگان پایدار در زنجیرة تأمین سایپا بوده است. برای این کار پس از بررسی ادبیات نظری پژوهش، ۵۸ شاخص برای ارزیابی تأمین‌کنندة پایدار شناسایی شد که پس از بررسی خبرگان زنجیرة تأمین در صنعت خودرو، فقط ۱۷ شاخص مناسب تشخیص داده شد. سپس پرسشنامه‌ای بین کارشناسان موجود در زنجیرة تأمین شرکت سایپا توزیع شد و براساس ۱۹۱ پرسشنامة به‌دست‌آمده مدل مفهومی انتخاب تأمین‌کنندة پایدار با روش تحلیل عاملی- تأییدی برآورد شد و شاخص‌های پایداری در سه گروه اقتصادی، رفاه اجتماعی و زیست‌محیطی عامل‌بندی شدند. طبق نتایج کسب‌شدة این مدل تحقیقاتی، مشخص شد انتخاب تأمین‌کنندگان پایدار به‌ترتیب اولویت به ابعاد «رفاه اجتماعی»، «اقتصادی» و «زیست‌محیطی» بستگی دارد و اولویت هریک از زیرشاخص‌ها نیز در تبیین انتخاب تأمین‌کنندگان پایدار مشخص شد.</field></doc></add>