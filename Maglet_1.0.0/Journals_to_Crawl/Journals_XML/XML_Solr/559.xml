<add><doc><field name="journal_id">10001</field><field name="abstract"> اهداف: براساس مطالعات تجربی مالی، راهبرد سرمایه‌گذاری تداوم ممکن است سبب بازده اضافی در میان‌مدت شود. ازجمله عوامل ایجاد تداوم که از سوگیری‌ اتکا و تعدیل تأثیر می‌گیرد، اتکا بر نقاط قیمتی مرجع و تعدیلات بعدی قیمت است. در این پژوهش با نقاط مرجع مطرح در ادبیات موضوع، راهبرد‌های سرمایه‌گذاری تداوم مبتنی بر این نقاط ارزیابی می‌شود. 
 روش: این مطالعه با استفاده از روش تحلیل سبد و نمونه‌ای متشکل از ۱۰۸ شرکت پذیرفته شده در بورس اوراق بهادار تهران طی دوره‌ای ده‌ساله، از ابتدای سال ۱۳۸۶ تا انتهای سال ۱۳۹۵ انجام شده است. 
 نتایج: نتایج پژوهش نشان می‌دهد سرمایه‌گذاران متأثر از سوگیری اتکا و تعدیل، نقاط مرجع مبتنی بر آستانه‌های حدی با بازۀ حداکثر یک‌ساله (به‌ویژه حداکثر قیمت ۲۶ هفته) را بیش از سایر نقاط مرجع، نقطۀ اتکای خود قرار می‌دهند و با تعدیلات بعدی قیمت، الگوی تداوم بازده را ایجاد می‌کنند. نتایج تجزیه‌وتحلیل رگرسیون نشان می‌دهد این بازده با تعدیل ریسک و اعمال متغیرهای کنترل، قوی و ازلحاظ آماری معنادار است.</field></doc></add>