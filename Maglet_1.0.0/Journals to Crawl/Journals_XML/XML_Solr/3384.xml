<add><doc><field name="journal_id">10018</field><field name="abstract">شرکت های دانش بنیان می توانند از طریق به کارگیری بهره ور از منابع سازمانی و ارتقا پیوسته قابلیت نوآوری به مزیت رقابتی دست یابند. مهم است که بدانیم عملکرد تجاری سازی فناوری به عنوان مهم ترین مرحله مدیریت فناوری، چقدر می تواند تاثیر منابع سازمانی و قابلیت نوآوری بر مزیت رقابتی را تعدیل کند. هدف پژوهش حاضر مطالعه تاثیر منابع سازمانی و قابلیت نوآوری بر مزیت رقابتی شرکت‌های‌ دانش‌بنیان‌ نوپا با در نظر گرفتن متغیر تعدیل گر عملکرد تجاری سازی فناوری است. ابـزار گردآوری داده ها پرسشنامه استاندارد بوده و جامعه آماری پژوهش حاضر 166 شرکت دانش بنیان نوپا مستقر در مراکز رشد می باشند که از میان 166 مدیر ارشد آن ها، تعداد نمونـه بـا اسـتفاده از فرمول کوکران و با توجه به اطمینان از برگشت پرسشـنامه کـافی128 نفـر تعیـین شـد، کـه در نهایت 117 پرسشنامه به روش نمونه گیری طبقه ای تصادفی ساده برای تحلیل جمع آوری گردید. پژوهش حاضر از لحاظ هدف کاربردی، روش آن توصیفی و از نوع پیمایشی می باشد، که نتایج به‌صورت‌ مدل‌سازی‌ معادلات‌ساختاری‌ و به‌روش‌ حداقل‌ مربعات‌ جزئی‌(به‌وسیله نرم‌افزارSmart PLS) استخراج‌ شده‌ است. یافته‌ها‌ نشان‌ می‌دهند که منابع سازمانی و قابلیت نوآوری بر مزیت رقابتی شرکت‌های دانش‌بنیان نوپا‌ تاثیر مثبت و معناداری دارند. همچنین عملکرد تجاری سازی فناوری، تاثیر منابع سازمانی و قابلیت نوآوری بر مزیت رقابتی را تعدیل می کند.</field></doc></add>