<add><doc><field name="journal_id">10040</field><field name="abstract">تخریب سرمایه اجتماعی اگرچه همه جمعیت کشور را در برابر آثار سوء قرار می دهد، اما پیامدهای منفی آن به دلایلی زنان را بیش از مردان تهدید می کند. یکی از روش های سنجش وضعیت سرمایه اجتماعی بررسی روند مشکلات اجتماعی جامعه است. طی سالهای اخیر مطالعات بسیاری روند فزاینده برخی از این مشکلات را در جامعه ایران گزارش کرده اند . این مقاله مبتنی بر یافته های پژوهش های علمی به دو نکته می پردازد: نخست این که برخی آسیبهای اجتماعی که اساسا در ایران الگوی زنانه داشته اند (مثل روسپیگری) در سالهای اخیر روند نسبتا فزاینده ای را نشان می دهند و دیگر این که دسته ای از آسیب های اجتماعی که عموما در ایران الگوی مردانه داشته اند (مثل اعتیاد و قتل) به تدریج سهمی را نیز به زنان اختصاص داده اند که این سهم طی سالهای اخیر افزایش یافته است. علاوه بر این شیوع بیشتر اختلالات روانی در میان زنان، در مقایسه با مردان، نشان دهنده تاثیرات مضاعف نابسامانی های موجود بر زنان در عرصه اجتماع است که در نهایت زمینه های توانمندسازی زنان را تضعیف می کند.</field></doc></add>