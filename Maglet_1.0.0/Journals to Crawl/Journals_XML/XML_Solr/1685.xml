<add><doc><field name="journal_id">10040</field><field name="abstract">پژوهش حاضر در پی شناسایی موانع و مشکلات پیش‏روی ایجاد محیط مناسب و گرایش زنان روستایی شاغل در عرصة گردشگری منطقة اورامان شهرستان سروآباد به کارآفرینی است. جمع‏آوری داده‏ها در بخش نظری با استفاده از منابع اسنادی و در بخش عملی با روش پیمایشی و مبتنی بر توزیع پرسش‌نامه در میان 97 زن روستایی شاغل در عرصة گردشگری روستاهای بخش اورامان و 50 نفر از آگاهان و مختصصان توسعة روستایی است که به روش هدفمند انتخاب شدند. تجزیه و تحلیل داده‏های گردآوری‌شده با آزمون‏های آمار استنباطی (تحلیل عاملی و تحلیل مسیر) نشان دادند که در‌مجموع پنج عامل ضعف در برنامه‏ریزی، عملکرد اجرایی نهادهای دولتی و محدودیت‏های منابع مالی؛ ضعف در بازاریابی و نارسایی‏های خدماتی‌ـ زیرساختی؛ موانع اجتماعی و فرهنگی محیط روستایی؛ ضعف‎های فردی و محدودیت‏های آموزشی و موانع فنی و عملی از موانع مهم پیش‌روی کارآفرینی زنان روستایی شاغل در عرصة گردشگری روستاهای منطقه هستند که در این میان، عامل ضعف در برنامه‎ریزی، عملکرد اجرایی نهادهای دولتی و محدودیت‏های مالی بیشترین تأثیر را در تمایل زنان روستایی شاغل در عرصة گردشگری روستایی منطقة مطالعه‌شده به کارآفرینی داشت.</field></doc></add>