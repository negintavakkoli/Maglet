<add><doc><field name="journal_id">10005</field><field name="abstract">هدف پژوهش ارزیابی عملکرد مراکز نگداری نوجوانان بالای ۱۳ سال در استان‌های سمنان، گلستان و خراسان شمالی می‌باشد. پژوهش حاضر از نظر هدف، کاربردی و از نظر جمع‌آوری داده‌ها، توصیفی- پیمایشی است. جامعه آماری پژوهش مدیران و کارشناسان مجرب مراکز نگهداری نوجوانان در استان‌های سمنان، گلستان و خراسان شمالی برای اولویت بندی شاخص‌های ارزیابی عملکرد است و نمونه‌ای به حجم ۲۰ نفر انتخاب شدند. همچنین مراکز نگهداری نوجوانان بالای ۱۳ سال این استان‌ها به عنوان نمونه‌های ارزیابی عملکرد انتخاب شدند. برای گردآوری داده‌های پژوهش از پرسشنامه استفاده شد. جهت اولویت‌بندی شاخص‌های ارزیابی عملکرد مراکز نگهداری نوجوانان از تکنیک AHP و برای بررسی تطبیقی مراکز منتخب در پژوهش حاضر، از تکنیک ARAS استفاده شد. نتایج مقایسه‌های زوجی انجام شده نشان داد که شاخص وجود نیروی متخصص با وزن ۲۳۴/۰ در رتبه نخست، توانمندسازی و تامین آتیه فرزندان با وزن ۲۲۱/۰ در رتبه دوم، جو و محیط مرکز نگهداری فرزندان با وزن ۱۸۸/۰ در رتبه سوم قرار گرفته است. به همین ترتیب وزن هریک از زیر شاخص‌ها با تکنیک فرایند تحلیل سلسه‌مراتبی مشخص گردید که زیر شاخص تجربه بالای کارکنان با وزن ۰۷۱/۰ در رتبه نخست، مهارت کار با نوجوانان با وزن ۰۶۵/۰ در رتبه دوم و قراردادهای تامین آتیه بیمه در رتبه سوم قرار گرفته است. بر اساس نتایج تکنیک ARAS، مرکز شماره چهار بالاترین عملکرد را به خود اختصاص داد.</field></doc></add>