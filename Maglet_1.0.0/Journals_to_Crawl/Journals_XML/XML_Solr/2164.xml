<add><doc><field name="journal_id">10008</field><field name="abstract">این مطالعه با هدف سنجش سهم فناوری در زنجیرة ارزش صنایع شیمیایی و تأثیر آن بر ارزش‌افزودة این زنجیره انجام گرفته است. شبکة ارزش صنایع شیمیایی استان شامل ۵۸۱ واحد تولیدی فعال است که در پنج مرحله و ۲۱ گروه تولیدی ترسیم شد و داده‌ها با استفاده از ۱۴۱ پرسشنامه به روش گلوله‌برفی گردآوری شدند. سهم فناوری و ارزش‌افزوده در هر مرحله و گروه براساس مدل فرناندز تعیین و سهم فناوری در ایجاد ارزش‌افزودة هر گروه تعیین شد. همبستگی مثبت و معنادار ارزش‌افزوده با سهم فناوری نشان می‌دهد کاهش سهم فناوری ممکن است علاوه‌بر افزایش سهم نامطلوب سرمایه، بر ارزش‌افزودة اقتصادی هم از جنبة سود عملیاتی و هم از نظر افزایش هزینه‌های سرمایه تأثیر بگذارد و درنهایت به کاهش ارزش‌افزوده در سطح خرد و کلان زنجیره منجر شود. همچنین، یافته‌ها نشان می‌دهد سهم فناوری بر ارزش‌افزودة صنایع واسطه، پتروشیمی، پوشش، عایق و شوینده بیشترین اثر را دارد و سهم نسبی پایین فناوری این واحدها، سرمایه‌گذاری در توسعه و نوسازی فناوری آنها عاملی مؤثر بر توسعة زنجیره است.</field></doc></add>