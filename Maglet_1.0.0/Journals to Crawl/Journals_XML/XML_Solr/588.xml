<add><doc><field name="journal_id">10001</field><field name="abstract">موضوع شناخت و بررسی رفتار قیمت سهام، همواره یکی از موضوع‌های مهم و مورد توجه محافل علمی و سرمایه‌گذاری بوده است. اخیراً تعداد زیادی از پژوهشگران در پژوهش‌های خود بازار سهام را به عنوان یک سیستم پویای غیرخطی در نظر گرفته‌اند. در این پژوهش، تلاش شده است با استفاده از تبدیل موجک و شبکه عصبی مدلی ارایه شود که پیش بینی دقیق‌تر و با خطای کمتری از بازده شاخص بورس اوراق بهادار داشته باشد. در این مدل ترکیبی، از خاصیت هموارسازی تبدیل موجک برای کاهش سطح نویز داده‌ها استفاده و سپس به وسیله شبکه عصبی پیش‌بینی شده است. مقایسه خطای پیش بینی مدل‌های آریما، شبکه عصبی و شبکه عصبی موجکی نشان می‌دهد که کاهش نویز عملکرد پیش-بینی بازده شاخص را بهبود می‏بخشد. به بیان بهتر، مدل شبکه عصبی موجکی (نویززدایی سیگنال) عملکردی بهتر از مدل‌های آریما و شبکه عصبی دارد. همچنین، مدل‌های شبکه عصبی قدرت پیش‌بینی‏کنندگی بهتری را نسبت به مدل‌های آریما نشان می‌دهد. مقادیر مربوط به آزمون دایبولد – ماریانو نیز این نتایج را تایید می‏نماید.</field></doc></add>