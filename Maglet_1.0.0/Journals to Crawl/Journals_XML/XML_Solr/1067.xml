<add><doc><field name="journal_id">10042</field><field name="abstract">چکیده: با گسترش جوامع شهری و شهرنشینی، پیدایش بافت‎های فرسوده بافت قدیم و حاشیه شهر‎ها، امری اجتناب‎ناپذیر است. این مناطق با توجه به ویژگی‎های جغرافیایی و اقلیمی خود از اهمیت بالایی برای فضای شهری برخوردار هستند. شهر کرمان نیز مشابه با سایر مناطق ایران با معضل بافت‎های فرسوده مواجه است. از آنجا که فرسودگی این بافت‎ها مشکلات متعدد اجتماعی، اقتصادی و انسانی ایجاد می‎کند، تلاش برای بهسازی و نوسازی بافت‎های فرسوده، اهمیت زیادی دارد. هدف این مقاله رتبه‎بندی عمده‎ترین چالش‎های پیش‎روی سرمایه‎گذاران ساخت‎وساز در بافت فرسوده شهر کرمان است. در این راستا با روش کتابخانه‎ای- میدانی و با استفاده از پرسشنامه، نظرات نمونه‎ای متشکل از ۱۰ نفر خبره سرمایه‎گذار در بافت فرسوده شهر کرمان، جمع‎آوری شده است. به منظور تجزیه‎وتحلیل داده‎ها، از روش تحلیل سلسله‎مراتبی فازی در فضای نرم‏افزار MATLAB استفاده شده است. نتایج نشان دادند که عمده‎ترین چالش‎های پیش‎روی سرمایه‎گذاران در بافت فرسوده شهر کرمان، چالش‎های اقتصادی و فنی- مهندسی است.</field></doc></add>