<add><doc><field name="journal_id">10040</field><field name="abstract">کتاب‏های درسی، در کنار آموزش دانش‌آموزان، آن‏ها را برای پذیرش نقش‏های متناسب با ویژگی‏های جنسیتی‏شان، آن‌گونه که مدنظر مؤلفان این کتب است، آماده می‏کنند. پژوهش حاضر در‌صدد است به چگونگی بازنمایی نقش اجتماعی‌ـ سیاسی زنان در کتاب‏های درسی دو مقطع ابتدایی و راهنمایی، در سال تحصیلی 1391ـ1392 بپردازد. روش تحقیق، تحلیل محتوای کمّی بر‌اساس شاخص جنسیت در بین تصاویر و متن دروس است. آنچه مسلم است، باید دید عمومی به نقش‏های زنان بسط داده شود و بسیاری فعالیت‏‏ها مانند: فعالیت‏های خیریه و امور عام‌المنفعه، امدادگری، و انجام‌دادن فریضه‌های اجتماعی مهمی مانند: امر به معروف و نهی از منکر به‌منزلۀ فعالیت‏های اجتماعی مهمی که زنان جامعه به آن مشغول‌اند مورد توجه قرار گیرد. همچنین، دسته‌بندی و تحلیل محتوای گزاره‏های توصیفی و هنجاری نشان می‏دهند که بیشتر گزاره‏ها و تصاویر موجود در کتاب‏های درسی توصیفی است، اما توصیف آن‏ها از مقوله‏های نقش‏آفرینی زنان در عرصه‏های سیاسی و اجتماعی، در بیشتر موارد، حضور گسترده و رو ‌به ‌افزونی زنان را در فعالیت‏های اجتماعی به‌درستی منعکس نمی‏‏کند.</field></doc></add>