<add><doc><field name="journal_id">10014</field><field name="abstract"> هدف از انجام این پژوهش، سنجش سرمایۀ فکری در شرکت پایانه‌های نفتی ایران به منظور شناسایی راه‌های بیشینه سازی ارزش آن می‌باشد. پژوهش حاضر از لحاظ روش، توصیفی تحلیلی و از لحاظ هدف، کاربردی است. ابعاد سرمایه فکری بر اساس مدل مون و کیم (۲۰۰۶) در نظر گرفته شد و پرسشنامۀ تحقیق، بر اساس این مدل تنظیم و پس تأیید روایی و پایایی آن در اختیار کارکنان شرکت پایانه‌های نفتی ایران شاغل در خارک که در زمان تحقیق ۲۱۴ نفر بودند، قرار گرفت. برای تحلیل داده‌ها از روش مدل سازی معادلات ساختاری استفاده شد. نتایج حاصل از تجزیه و تحلیل داده‌ها نشان داد که در بین ابعاد مختلف سرمایۀ فکری شرکت، بیشترین اهمیت را سرمایۀ ساختاری و سپس سرمایۀ انسانی و در نهایت سرمایۀ رابطه‌ای دارا می‌باشد. </field></doc></add>