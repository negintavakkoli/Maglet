<add><doc><field name="journal_id">10038</field><field name="abstract">یکی از پارامترهای مهم درزه‌های سنگی، سختی برشی (Shear Stiffness)  آنها است. سختی برشی درزه‌ها به همراه سختی عمودی، از داده‌های اصلی ورودی در مدل‌سازی‌های عددی توده‌سنگ‌های درزه‌دار است. عوامل مختلفی بر مقدار سختی برشی درزه‌های سنگی تأثیر می‌گذارد. در این مقاله به بررسی اثر سرعت برش، سطح تنش عمودی و جنس بلوک‌های درگیر بر سختی برشی درزه‌های سنگی پرداخته شده است. آزمایش‌های برش مستقیم بر روی درزه‌های مصنوعی ساخته شده از مواد گچ، بتن و حالت ترکیبی گچ - بتن در سطوح تنش عمودی مختلف و سرعت‌های برش در محدوده‌یmm/min  30-3/0 انجام گرفته است. نتایج آزمایش‌های انجام گرفته نشان داد که با افزایش سرعت برش، سختی برشی کاهش می‌یابد. از طرفی با افزایش سطح تنش عمودی- بر خلاف افزایش سرعت برش -  سختی برشی به شکل خطی افزایش می‌یابد. این رابطه با عنوان «پوش خطی سختی برشی» تعریف شد. قابل ذکر می‌باشد که نتایج فوق برای هر سه نوع  درزه‌ی نرم، سخت و حالت ترکیبی گچ - بتن صادق است.</field></doc></add>