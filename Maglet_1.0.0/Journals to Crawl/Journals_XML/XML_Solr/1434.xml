<add><doc><field name="journal_id">10005</field><field name="abstract">این پژوهش به دنبال یافتن پاسخ این سوال است که چه عواملی بر کاهش تخریب خدمات توسط کارکنان موثرند؟ برای این منظور با توجه به گستردگی تحقیقات انجام شده در زمینه تخریب خدمات، از روش کیفی فراترکیب استفاده شده است. دلیل انتخاب روش فراترکیب این است که این روش با فراهم کردن یک نگرش نظام‌مند برای پژوهشگران از طریق ترکیب پژوهش‌های کیفی مختلف، موضوع‌ها و استعاره‌های جدید و اساسی را کشف می‌کند و دید جامع و گسترده‌ای را نسبت به مسائل به وجود می‌آورد. نمونه مورد نظر برای فراترکیب، از مطالعات کیفی منتخب و بر اساس ارتباط آنها با سوال پژوهش تشکیل می‌شود که در این مطالعه نمونه اولیه شامل 151 تحقیق مرتبط بود که از پایگاه‌های اطلاعاتی داخلی و خارجی در بازه زمانی سال‌های 2002 تا 2018 میلادی استخراج شد. پس از غربال‌گری تحقیقات از نظر موارد مختلفی از قبیل عنوان، چکیده، محتوا وکیفیت، 71 مطالعه داخلی و خارجی باقی ماند که نتایج آنها با یکدیگر تلفیق گردید. نتیجه اجرای این فرایند استخراج 47 مولفه موثر بر کاهش تخریب خدمات و دسته‌بندی این مولفه‌ها در 8 گروه شامل عوامل فردی، بین فردی، سازمانی، خانوادگی، اخلاقی، اعتقادی، اقتصادی و محیطی بود. بنابراین، مطالعه حاضر عوامل موثر بر کاهش تخریب خدمات توسط کارکنان را به صورت طبقه‌بندی شده در اختیار مدیران قرار می‌دهد تا بتوانند این رفتارها را مدیریت کنند و هزینه‌های این‌گونه رفتارها برای سازمان‌ها را کاهش دهند.</field></doc></add>