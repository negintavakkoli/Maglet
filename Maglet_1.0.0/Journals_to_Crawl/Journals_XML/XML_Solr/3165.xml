<add><doc><field name="journal_id">10014</field><field name="abstract">هدف پژوهش حاضر شناسایی و رتبه‌بندی موانع اشتراک‌دانش با استفاده از روش تحلیل سلسله‌مراتبی فازی در اداره مخابرات شرکت ملی مناطق نفتخیز‌جنوب بود. این پژوهش بر‌اساس هدف، کاربردی-توسعه‌ای و از نظر ماهیت، توصیفی-پیمایشی محسوب می‌شود. جامعه آماری این پژوهش را کلیه مدیران پروژه‌های مخابراتی اداره مخابرات شرکت ملی مناطق نفتخیز‌جنوب تشکیل داده است که به‌طور مستقیم در کسب و اشتراک‌دانش مشارکت داشتند. حجم جامعه برابر ۳۰ نفر بود که به‌دلیل پایین‌بودن تعداد آن، از روش سرشماری استفاده‌شد و نمونه‌گیری انجام نگرفت. ابزار مورد‌ استفاده در این پژوهش دو پرسش‌نامه‌ی ساخته شده توسط محقق شامل تکنیک دلفی‌فازی و تحلیل سلسله‌مراتبی‌ فازی به‌کار گرفته‌‌شد. تجزیه و تحلیل داده‌ها با استفاده از نرم‌افزارهای آماری اکسل انجام شد. بر اساس نتایج موانع فردی با وزن ۰/۴۳۹ در رتبه اول، موانع فناورانه با وزن ۰/۳۵۱ در رتبه دوم و موانع سازمانی با وزن ۰/۲۱۰ در رتبه سوم قرار گرفتند.</field></doc></add>