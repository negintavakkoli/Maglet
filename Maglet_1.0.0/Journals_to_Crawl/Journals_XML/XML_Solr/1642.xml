<add><doc><field name="journal_id">10040</field><field name="abstract">هدف از انجام پژوهش حاضر بررسی رابطه بین رفتار تحکم‌آمیز درعملکرد معلمین زن و مرد در مدارس و میزان مقبولیت و ارزشیابی عملکرد آنها توسط مدیران بود. جمعیت نمونه ۷۹ نفر معلم و ۷۹ نفر مدیر (زن و مرد) هستند و ابزارها: مقیاس صفات بین فردی ویگینز، ارزشیابی عملکرد وین‌لیدن، اعوجاج اهواز و رفتار تحکم آمیز بولینو و ترنلی و با شیوه نمونه‌گیری تصادفی ساده بود. نمرات بدست آمده با استفاده از شیوه رگرسیون سلسله مراتبی مورد تحلیل قرار گرفت. نتایج نشان داد که رفتار تحکم‌آمیز برای مردان مقبولیت می‌آورد برعکس از مقبولیت‌ زنان می‌کاهد و در مورد ارزشیابی عملکرد آنها نتایج مشابه است (۰۵/۰p&lt;) و بین جنسیت معلم و رفتار تحکم‌آمیز وی رابطه معنی‌داری وجود دارد (B رگرسیون برای مردان مثبت و برای زنان منفی است). این یافته‌ها مدل تعامل رفتار و جنسیت را تأیید می‌کند. یافته‌ها همچنین با توجه به اصول نظری مدل‌های دیگر نیز مورد بحث قرار گرفته‌اند.</field></doc></add>