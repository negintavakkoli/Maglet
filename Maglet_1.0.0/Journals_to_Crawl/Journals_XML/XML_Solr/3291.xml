<add><doc><field name="journal_id">10006</field><field name="abstract">سرمایة اجتماعی یکی از موضوعاتی است که در دهه‏های اخیر در پژوهش‏ها جایگاهی مهم یافته است. سرمایة اجتماعی در اثر عوامل متعدد در سازمان‏ها به وجود می‌آید و عناصر مهم سازمانی را تحت تأثیر قرار می‏دهد. این پژوهش با به‌کارگیری روش فراتحلیل و با هدف ترکیب کمی نتایج پژوهش‏های قبلی در حوزة عوامل مؤثر بر مدیریت سرمایة اجتماعی در سازمان‏ها و پیامدهای آن در کشور ایران انجام گرفت و برای تجزیه و تحلیل داده‏های آن از نرم‏افزار جامع فراتحلیل استفاده شد. در این بررسی، از ۸۳ مطالعة منتخب، تعداد ۲۰ متغیر مستقل و ۳۵ متغیر وابستة مختلف شناسایی شد. نتیجة بررسی فراتحلیل سرمایة اجتماعی در حوزة سازمان‏ها نشان ‏داد متغیرهای سرمایة انسانی، رفتار شهروندی سازمانی، هوش اخلاقی، استراتژی‏های سازمان، عدالت سازمانی، شبکه‏های اجتماعی، هوش سازمانی، ارتباطات عمودی، رهبری تحول‏آفرین، و مسئولیت‏پذیری اجتماعی بیشترین تأثیر را در شکل‏گیری و تشدید سرمایة اجتماعی در سازمان‏های ایرانی داشته‏اند. همچنین، نتایج این تحقیق نشان داد سرمایة اجتماعی متغیرهای مهم سازمانی  مثل سلامت سازمانی، مشارکت، موفقیت سازمانی، کیفیت زندگی، رضایت شغلی، اثربخشی تیمی، مدیریت دانش، مدیریت استعدادها، پاسخگویی، بهبود عملکرد، مشتری‏گرایی، یادگیری سازمانی، سرمایة فکری، ارزش‏آفرینی، شادابی و شادکامی، تعهد سازمانی  را تحت تأثیر قرار می‏دهد.</field></doc></add>