<add><doc><field name="journal_id">10008</field><field name="abstract">امروزه کارت امتیازی متوازن در جاری‌سازی راهبرد در بسیاری از سازمان‌ها، نقشی حیاتی دارد. در این بین نقشه‌های راهبرد به‌عنوان نسل سوم کارت‌های امتیازی، با تبدیل مأموریت و چشم‌انداز به اهداف راهبردی، پل بین تدوین و اجرای راهبرد است. با وجود این روش‌شناسی تدوین آن هنوز با ابهام‌های بسیاری مواجه است. مطالعۀ حاضر با الهام از دیدگاه صاحب‌نظران این حوزه و بررسی پیشینۀ پژوهش، روش‌شناسی بهبودیافته‌ای را برای رفع سه نقص یا پتانسیل بهبود شناسایی‌شدۀ نقشۀ راهبرد ارائه کرده است. با به‌کارگیری QFD و غربال‌سازی فازی، نقشه‌های شناختی فازی و توجه به محیط فازی تدوین نقشۀ راهبرد روش‌شناسی گام‌به‌گامی ارائه شده است که پالایش اهداف راهبردی، مدل‌سازی روابط علی و قضاوت‌های انسانی را مدنظر قرار داده است. در نهایت این روش‌شناسی در یک مورد عملی پیاده‌ شده است.</field></doc></add>