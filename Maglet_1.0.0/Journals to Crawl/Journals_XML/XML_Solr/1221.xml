<add><doc><field name="journal_id">10042</field><field name="abstract">مقاله حاضر با هدف شناسایی تأثیر مؤلفه زمینه‌ سازی بر مدیریت استعداد به منظور بهبود عملکرد فردی کارکنان به روش آمیخته اکتشافی انجام شد. پس از کدگذاری و دسته ‌بندی ۴۰ مضمون اولیه، روایی محتوایی آن به دو روش، کیفی و کمی انجام شد. با استفاده از ضریب هولستی، پایایی مضامین، ۸۵/۰ برآورد شد. در فاز کمی محیط پژوهش، از ۵۸۷۳ نفر با استفاده از فرمول کوکران، ۳۶۹ نفر به عنوان حجم نمونه به روش نمونه ‌گیری غیرتصادفی در دسترس انتخاب شدند. مقادیر مربوط به برآورد ضریب آلفای کرونباخ برای مضامین بالاتر از ۷۵/۰ به دست آمد. به منظور تجزیه ‌و ‌تحلیل اطلاعات از روش ‌های آماری توصیفی در تحلیل داده‌ های کمی شامل جداول توزیع فراوانی و نمودار‌ها و در بخش استنباطی از روش تحلیل ‌عاملی تأییدی و رویکرد مدل ‌سازی معادله ساختاری کوواریانس‎ محور استفاده شد. نتایج نشان دادند شاخص‌ های قوانین و مقررات، استراتژی سازمان، حمایت مدیران، فرهنگ سازمانی و مدیریت منابع انسانی با بار عاملی ۹۰/۰، ۸۵/۰، ۶۱/۰، ۶۰/۰، ۵۹/۰، به ترتیب از بیشترین اثر تبیین‌ کنندگی در این الگو برخوردار بوده ‌اند.</field></doc></add>