<add><doc><field name="journal_id">10040</field><field name="abstract">توانمند سازی فرایندی است که طی آن زنان از نیازها و خواسته‌های درونی خود آگاه می‌شوند- جرئت دستیابی به هدف را در خود تقویت می‌کنند و از توانایی لازم برای عملی ساختن خواسته‌های خود برخوردار می‌شوند. هدف این پژوهش بررسی عوامل موثر بر توانمند سازی زنان است که از نظریه‌های فمینیستی – به ویژه نظریه فمینیست‌های لیبرال- تاثیر پذیرفته است. این پژوهش به روش پیمایشی تحلیلی درباره ۳۸۰ زن ۲۰ تا ۵۰ ساله ساکن در مناطق ده گانه شهر اصفهان انجام شده است. یافته‌های پژوهش حاکی از آن است که عواملی همچون افزایش سطح تحصیلات – دسترسی به منابع مالی – بهبود وضع سلامت – برخورداری از حق مالکیت قانونی – رفع تبعیض از بازار کار و حذف باورهای سنتی عوامل موثری در توانمند سازی زنان هستند.</field></doc></add>