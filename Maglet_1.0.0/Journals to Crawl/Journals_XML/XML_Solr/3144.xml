<add><doc><field name="journal_id">10014</field><field name="abstract">    این پژوهش با هدف تبیین تاثیر تضاد کار- خانواده و حمایت کار- خانواده بر رضایت شغلی و عملکرد شغلی کارکنان شرکت ملی حفاری ایران انجام شد. روش تحقیق از نظر هدف، کاربردی و به لحاظ ماهیت و روش توصیفی- پیمایشی انتخاب شد. جامعه آماری پژوهش را 5817 نفر از کارکنان شرکت ملی حفاری ایران تشکیل داده بودند که با استفاده از جدول تعیین حجم نمونه مورگان 361 نفر به دو روش ترکیبی نمونه گیری تصادفی طبقه ای نسبی و نمونه گیری غیراحتمالی در دسترس به عنوان نمونه انتخاب شدند. برای گردآوری داده ها از ابزار پرسش‌نامه های استاندارد تضاد کار- خانواده بولز و همکاران(2001)، عملکرد شغلی بابین و همکاران(1998)، رضایت شغلی هارت لاین و فرل(1996) و حمایت کار- خانواده گراوژ و مارکس(2000) به ترتیب با ضرایب پایایی 84/0، 81/0 ، 83/0 و 79/0 بر حسب آلفای کرونباخ استفاده شد.  نتایج تحلیل داده ها از طریق آزمون رگرسیون خطی ساده و مدلسازی معادلات ساختاری به کمک نرم افزار          Spss         و با بهره گیری از تکنیک         Amos         نشان داد که تضاد کار- خانواده و تضاد خانواده- کار بر رضایت شغلی اثر منفی و حمایت کار- خانواده و حمایت خانواده - کار بر رضایت شغلی تاثیر مثبت دارند. همچنین رضایت شغلی بر عملکرد شغلی موثر می‌باشد.    </field></doc></add>