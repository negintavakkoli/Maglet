<add><doc><field name="journal_id">10005</field><field name="abstract">در حوزة توسعه خدمات الکترونیک، در سازمان تأمین اجتماعی طرح‌های زیادی در سازمان به تازگی پس از تدوین به اجرا رسیدند، اما روندها و سناریوهای آینده را نادیده گرفتند. هدف این پژوهش تدوین سناریوهای آیندة توسعه خدمات الکترونیک سازمان تأمین اجتماعی در افق بیش از ده سال است. این پژوهش به کمک روش سناریونگاری شبکة جهانی کسب وکار و عوامل مؤثر بر موفقیت و با توجه به نظر خبرگان، مهم‌ترین عدم قطعیت‌ها را در این حوزه شناسایی میکند. جامعة آماری را ۲۰ نفر از خبرگان سازمان تأمین اجتماعی شکل می‌دهد. پژوهش حاضر از نوع ترکیبی است. برای گردآوری داده‌ها از توزیع پرسشنامه، بررسی اسناد و مدارک و پنل تخصصی استفاده شد. برای سنجش روایی و اعتبار پرسشنامه، به ترتیب ازخبرگان و ضریب آلفای کرونباخ بهره برده شد. مطابق نظر خبرگان با تعیین دو عدم قطعیت «سرمایه گذاری عمومی در زمینة زیرساخت و منابع انسانی» و «تعامل پذیری سیستم‌ها در سطوح مختلف» به مثابة محورهای اصلی سناریونویسی، چهار سناریو استخراج شد. پس از تدوین آینده‌ها و چشم اندازهای سازمان و تدوین استراتژی دستیابی به آینده‌ی مطلوب نوبت به اجرای استراتژی‌ها ست. در ادامه‌ی پژوهش ارتباط علی و معلولی بین اهداف استراتژیکی که در چهار منظر کارت امتیازی متوازن طبقه بندی شده بود، با استفاده از روش دیمتل و مبتنی بر نظر خبرگان، برقرار و نقشه استراتژی توسعه خدمات الکترونیک سازمان تأمین اجتماعی ترسیم شد.</field></doc></add>