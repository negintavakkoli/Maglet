<add><doc><field name="journal_id">10008</field><field name="abstract">در این مقاله، مدلی برای ارزیابی و رتبه‌بندی پروژه‌های عمرانی ارائه می‌شود. این مدل بر پایة شش شاخص کلیدی و در چارچوبی مفهومی ارائه شد. شاخص‌های اصلی ارزیابی عبارت‌اند از: حسن سابقه، توان تجهیزاتی، توانمندی مدیریت و نیروی انسانی متخصص، توانمندی اقتصادی و مالی، تجربه و توانمندی‌های فنی. شاخص‌های مذکور و وزن آنها از مطالعات پیشین استخراج شدند. به‌دلیل اینکه برخی ابعاد مورد ارزیابی دارای ابهام بودند و اندازه‌گیری آنها با شاخص‌‌های کمی امکان‌پذیر نبود، در فرایند ارزیابی از اعداد فازی استفاده شد. سپس روش PROMETHEE فازی برای انجام‌دادن رتبه‌بندی به‌کار رفت. برای آزمون مدل و به‌عنوان مطالعه‌ای موردی، انبوه‌سازان مسکن مهر شهر جدید هشتگرد رتبه‌بندی شدند. این مدل می‌تواند برای ارزیابی و رتبه‌بندی پیمانکاران انواع پروژه‌های عمرانی استفاده شود.</field></doc></add>