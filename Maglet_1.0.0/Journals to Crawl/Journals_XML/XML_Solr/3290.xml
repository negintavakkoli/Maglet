<add><doc><field name="journal_id">10006</field><field name="abstract">طبق تئوری نمایندگی، مدیریت شرکت ممکن است از اختیارات خود جهت حداکثر کردن رفاه شخصی بهره ببرد. بدین‏ ترتیب، از یک سو به مدیریت سود پرداخته و از سوی دیگر، بر اساس استراتژی تحکیم‏بخشی، با استفاده از اختیار خود، می‏تواند آثار منفی مدیریت سود بر ارزش شرکت را با پرداختن به فعالیت‏های مسئولیت‏پذیری اجتماعی و افشای آن یا صرفاً افشای صوری این‏گونه فعالیت‏ها، که بر شهرت شرکت و حمایت ذی‏نفعان تأثیر مثبت می‌گذارد، مخفی کند. هدف از این پژوهش بررسی تأثیر مدیریت سود بر رابطة بین مسئولیت‌پذیری اجتماعی و ارزش شرکت بود. بدین منظور نمونه‌ای شامل 150 شرکت پذیرفته‏شده در بورس اوراق بهادار تهران در سال‏های 1390 تا 1395 برای آزمون فرضیه‌های پژوهش مورد استفاده قرار گرفت. یافته‏های پژوهش بر اساس تحلیل رگرسیونی نشان داد فعالیت‏های مسئولیت‏پذیری اجتماعی ارزش بازار سهام شرکت را افزایش می‏دهد. اما مدیریت سود نمی‏تواند رابطۀ مسئولیت‏پذیری اجتماعی و ارزش بازار سهام شرکت را تحت تأثیر قرار دهد. به نظر می‏رسد با توجه به نو بودن موضوع مسئولیت‏پذیری اجتماعی در ایران، هم در بعد انجام فعالیت هم در بعد افشا، از یک طرف مدیران به اثر پوششی افشای فعالیت‏های اجتماعی بر سوءاستفاده از اختیاراتشان واقف نیستند و از طرف دیگر، به دلیل نقص در کارآیی بازار سرمایه در ایران، سرمایه‏گذاران به کیفیت مخدوش‏شدة مسئولیت‏پذیری اجتماعی پی نخواهند برد.</field></doc></add>