<add><doc><field name="journal_id">10018</field><field name="abstract"> در دهه ‌ های اخیر مطالعات گسترده ‌ ای پیرامون «توسعة نوآوری در مناطق» صورت پذیرفته است که بیشتر در حوزة مطالعات کیفی و موردی هستند. مقالة حاضر تلاش نموده است تا با استفاده از روش فراترکیب، یافته ‌ های مطالعات کیفی، مرتبط با مدل ‌ های نوآوری منطقه ‌ ای را به صورت نظام ‌ مند بررسی کند و بر اساس زمینه ‌ های اصلی شناسایی ‌ شده، به تحلیل دلایل و بستر شکل ‌ گیری این مدل ‌ ها بپردازد. در این تحقیق، ۳۰۰ مقاله برگرفته از پایگاه داده ‌ های سیج ۱ و اسکوپوس ۲ در بازة تاریخی سال ‌ های ۱۹۹۰ تا ۲۰۱۳ مورد بررسی قرار گرفت. در نهایت پس از دو مرحله غربال ‌ گری، ۴۸ مقاله به عنوان مقاله با کیفیت بالا و متوسط جهت تحلیل عمیق ‌ تر شناسایی شدند. سپس بر اساس نتایج حاصل از روش فراترکیب که از ابزار کدگذاری باز برای تحلیل مقالات استفاده نموده است، سه زمینة اصلی ۳ و زیر مجموعة آنها شناسایی شدند. زمینه ‌ های اصلی شامل سطح توسعه ‌ یافتگی مناطق به ویژه در بخش نهادی، کاهش نقش دخالت ‌ های مستقیم دولت ‌ ها در ارتباط با صنعت و بنگاه ‌ های صنعتی، جهانی ‌ سازی و افزایش ارتباطات بین ‌ المللی هستند. هر کدام از زمینه ‌ های اصلی، شامل تعدادی زمینة فرعی ۴ نیز هستند که در تحلیل ‌ ها مورد نظر قرار گرفته ‌ اند. در ادامه بر اساس تحلیل ارائه ‌ شده، مناطق از نظر میزان نوآوری، به سه ‌ گونه مناطق نوآور پیشرو، مناطق نوآور در حال گذار و مناطق کمتر نوآور تقسیم شدند. این تقسیم ‌ بندی می‌‌ تواند ابزار مناسبی جهت توسعة سیاست ‌ های نوآوری منطقه ‌ ای باشد. </field></doc></add>