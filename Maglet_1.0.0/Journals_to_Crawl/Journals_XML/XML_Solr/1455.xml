<add><doc><field name="journal_id">10005</field><field name="abstract">هدف از مقاله حاضر، شناسایی شاخص­ها و عوامل موثر بر سازمان فضیلت‌گرا و آزمون مدل ساختاری سازمان فضیلت‌گرا در دانشگاه­های منتخب استان یزد است. در روش تحقیق این پژوهش، رویکرد ترکیبی کمی و کیفی به کار رفته است. بدین­گونه که برای شناسایی شاخص­های سازمان فضیلت­گرا از روش دلفی که از جمله روش­های کیفی است، استفاده شد و از روش کمی مدل­سازی معادلات ساختاری برای آزمون مدل استفاده شد. در این مقاله، ابتدا با توجه به ادبیات تحقیق، شاخص­های موثردرایجاد سازمان فضیلت­گرا استخراج و سپس با تشکیل پنل دلفی و سه دوراجرای تکنیک دلفی درمورد این شاخص ­ ها اجماع حاصل شد. شاخص­های بدست آمده، مبنای تهیه پرسش­نامه اصلی تحقیق قرارگرفت. جامعه آماری تحقیق، کارکنان دانشگاه­های منتخب استان یزد بود. یافته­ها نشان داد که پنج عامل اصلی شامل رهبری، فرهنگ سازمانی، منابع انسانی، ساختار و فرایند وتوجه به ذینفعان از شاخص­ها، توسط تکنیک تحلیل عاملی اکتشافی، قابل استخراج است که این پنج عامل درمجموع، حدود ۸۱ درصد ازتغییرپذیری متغیرها راتوضیح می‌­ دهد. نتایج حاصل از تحلیل مسیر مدل ساختاری سازمان فضیلت­گرا، حاکی از این است که از میان پنج عامل استخراجی، عامل فرهنگ سازمانی بیشترین اثر مستقیم را بر سازمان فضیلت­گرا دارد و عامل توجه به ذینفعان از لحاظ مجموع آثار مستقیم و غیرمستقیم، رتبه اول را در سوق دادن سازمان به فضیلت­گرا به خود اختصاص داده است. </field></doc></add>