<add><doc><field name="journal_id">10014</field><field name="abstract">پژوهش حاضر به­ منظور بررسی روابط بین فرهنگ سازمانی، سکوت سازمانی و رفتار شهروندی سازمانی انجام شده است. این تحقیق از نظر هدف کاربردی و از نظر روش گردآوری داده ­ها از نوع پیمایشی بوده و مبتنی بر مدل­سازی معادلات ساختاری است. جامعه آماری پژوهش، کلیه کارکنان پژوهشگاه صنعت نفت می­باشد. حجم نمونه بر اساس جدول مورگان تعیین شد که در نهایت ۲۷۲ نفر با استفاده از روش نمونه­ گیری تصادفی ساده انتخاب شدند. ابزار گردآوری داده­‌ها، پرسشنامه فرهنگ سازمانی «دنیسون»، سکوت سازمانی «ونداین» و رفتار شهروندی سازمانی «اورگان» در مقیاس پنج درجه­ ای لیکرت بوده است. روایی هر سه پرسشنامه از نظر صوری، محتوایی و سازه مورد بررسی قرار گرفته و پایایی آنها نیز با اجرای آزمایشی و محاسبه ضریب آلفای کرونباخ، به ترتیب برابر با۰/۸۹، ۰/۷۶ و ۰/۸۲ بدست آمده است. داده ­های گردآوری شده با استفاده از نرم ­افزارهای آماری SPSS و LISREL مورد تحلیل قرار گرفته­ اند. نتایج پژوهش نشان داد که فرهنگ سازمانی با سکوت سازمانی و رفتار شهروندی سازمانی رابطه مستقیم و معناداری دارد. همچنین، رابطه بین سکوت سازمانی و رفتار شهروندی سازمانی معکوس و معنادار می­باشد.</field></doc></add>