<add><doc><field name="journal_id">10042</field><field name="abstract">در بعد اقتصادی هر جامعه، مسکن همواره یک نیاز اساسی است. از این رو، تحولات بخش مسکن، تأثیر فراوانی بر سایر بخش‌های اقتصاد دارند؛ بنابراین یکی از نیازهای قابل توجه دولت‌ها در امر مسکن، پیش‌بینی دقیق قیمت مسکن و تعیین عوامل تأثیرگذار بر قیمت این کالا است. پژوهش حاضر، با هدف تخمین قیمت مسکن و تعیین عوامل تأثیرگذار بر آن در شهر اهواز، بررسی نسبتاً کاملی از عملکرد شبکه عصبی (مدل پرسپترون چند لایه) در پیش‌بینی قیمت مسکن انجام داده است. ماهیت تحقیق، توسعه‌ای-کاربردی و روش انجام آن، توصیفی- تحلیلی می‌باشد. در این پژوهش، 233 نمونه واحد آماری در سال 1392 براساس 16 متغیر مربوطه به منظور تخمین قیمت مسکن، مورد ارزیابی قرار گرفته است. از این رو برای ایجاد شبکه عصبی مصنوعی، از نرم‌افزار MATLAB بهره گرفته شد و در نهایت، شبکه‌ای با یک لایه پنهان و 12 نرون، استفاده شد. همچنین به منظور تعیین میزان تأثیرگذاری عوامل گوناگون بر قیمت این کالا، از روش رگرسیون خطی گام به گام، بهره گرفته شده است. نتایج به دست آمده، نشان‌دهنده دقت 91 درصدی شبکه عصبی در تخمین قیمت واحد مسکونی شهر اهواز است. همچنین از بین عوامل تأثیرگذار بر قیمت مسکن در این شهر، زیربنای ساختمان (متراژ) و دسترسی، بیشترین سهم را به خود اختصاص داده‌اند. با توجه به تأثیر بسزای شاخص متراژ زمین و دسترسی، لازم است در برنامه‌ریزی‌های ساخت و ساز مسکن، به این عوامل، بیش از سایر عوامل، اهمیت داده شود.</field></doc></add>