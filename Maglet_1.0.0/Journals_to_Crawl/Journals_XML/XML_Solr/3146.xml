<add><doc><field name="journal_id">10014</field><field name="abstract"> پژوهش فعلی با هدف بررسی تأثیر معنویت در محیط کار بر خودکنترلی منابع انسانی در شرکت پالایش گاز ایلام اجرا شد. این پژوهش از لحاظ هدف، کاربردی و از حیث نوع تحقیق، توصیفی همبستگی بود. جامعه آماری پژوهش، کارشناسان شرکت مذکور بوده و حجم نمونه با استفاده از فرمول کوکران ۲۲۸ نفر تعیین شد. روایی و پایایی پرسش‌نامه به‌ترتیب با روش‌های روایی محتوا و ضریب آلفای کرونباخ تأیید شد. برای تحلیل داده‌ها از روش مدل‌سازی معادلات ساختاری با استفاده از نرم‌افزار AMOS استفاده شد. نتایج نشان داد که معنویت در محیط کار با ضریب مسیر ۰/۴۳ بر خودکنترلی منابع انسانی تأثیر مثبت و معناداری دارد. همچنین، بعد همسویی ارزش‌ها در سطح سازمانی با بار عاملی ۰/۸۴ و بعد احساس همبستگی در سطح گروهی با بار عاملی ۰/۷۶ به‌ترتیب دارای بیشترین و کمترین بار عاملی در تحقق معنویت در محیط کار هستند. </field></doc></add>