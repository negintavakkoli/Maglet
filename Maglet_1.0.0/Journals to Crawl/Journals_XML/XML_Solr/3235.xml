<add><doc><field name="journal_id">10006</field><field name="abstract">منابع انسانی و نقش منحصربه‌فرد آن به‌منزلة منبعی استراتژیک، باعث شده است در تفکر سازمانی پیشرفته انسان مهم‌ترین منبع و دارایی در نظر گرفته شود. امروزه رویکردهای نوین به مدیریت منابع انسانی تأکید می‌کنند که باید منابع انسانی با رویکردی پایدار، مدیریت شود. مدیریت منابع انسانی پایدار استراتژی مناسبی را برای مدیریت منابع انسانی و شیوه­های دستیابی به اهداف اجتماعی و زیست‌محیطی برای شرکت فراهم می­کند. هدف اصلی پژوهش حاضر بررسی تأثیر سرمایة اجتماعی و بلوغ منابع انسانی بر مدیریت منابع انسانی پایدار است. پژوهش حاضر از نظر هدف، کاربردی و از نظر روش جمع­آوری داده‌ها، توصیفی است. جامعة آماری این پژوهش را شرکت­های فعال در صنعت پتروشیمی ایران تشکیل داده‌اند. برای آزمون فرضیه‌ها و مدل پژوهش نرم‌افزار Smart PLS به‌کار گرفته شد. یافته­های پژوهش نشان داد سرمایة اجتماعی و بلوغ منابع انسانی بر پایداری تأثیر مثبت و معناداری می‌گذارد، در فرضیه­های فرعی، در تأثیر ابعاد سرمایة اجتماعی بر مدیریت منابع انسانی پایدار، فقط تأثیر بعد سرمایة رابطه­ای معنادار، و دو بعد دیگر یعنی سرمایة ساختاری و شناختی بی‌تأثیر شناخته شدند. همچنین، در بررسی تأثیر ابعاد بلوغ منابع انسانی نیز، تصویر سازمانی و سلامت فردی بر مدیریت منابع انسانی پایدار تأثیر مثبت می‌گذارند، اما ابعاد همسوسازی اهداف سازمان و افراد و بهره­وری بر مدیریت منابع انسانی پایدار تأثیر نمی‌گذارند.</field></doc></add>