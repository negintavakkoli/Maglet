<add><doc><field name="journal_id">10002</field><field name="abstract">   هدف:    پژوهش حاضر با هدف طراحی چارچوب مفهومی دانشگاه بین‌المللی‌ اسلامی انجام شده است.    روش:    روش پژوهش کیفی بوده و ده خبره دانشگاهی به صورت هدفمند و شبکه‌ای انتخاب و از طریق مصاحبه‌های عمیق، کدها، مفاهیم و مقوله‌های دانشگاه بین‌المللی اسلامی با روش تحلیل تم شناسایی شدند.    یافته‌ها:    نتایج نشان‌دهندۀ آن بود که بر اساس میزان تشابه مفهومی کدها، 66 کد استخراج و با توجه به وجه اشتراک آنها در قالب 12 مفهوم و دو مقولۀ اصلی دسته‌بندی شدند و در نهایت با بهره‌گیری از نتایج گامهای گذشته، چارچوب مفهومی دانشگاه بین‌المللی اسلامی مبتنی بر زیست‌بوم ایران طراحی شد.    نتیجه‌گیری:    چارچوب مفهومی دانشگاه بین‌المللی‌ اسلامی مشتمل بر دو مقولۀ محوری است: 1) مقولۀ برون‌دانشگاهی به سازوکارهایی اشاره دارد که در کنترل رؤسا و مدیران دانشگاهی نیستند و خارج از محیط دانشگاهی بر بین‌المللی‌سازی فشار وارد می‌کنند. 2) مقولۀ درون‌دانشگاهی به سازوکارهایی اشاره دارد که جزیی از کارکردهای ذاتی دانشگاه است و مدیران دانشگاهی بر آنها کنترل دارند و می‌توانند با تقویت، بهبود و نظارت بر آنها دانشگاه را به سمت بین‌المللی‌سازی سوق دهند.</field></doc></add>