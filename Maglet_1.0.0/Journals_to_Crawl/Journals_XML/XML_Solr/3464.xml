<add><doc><field name="journal_id">10018</field><field name="abstract"> پس از رسوایی‌های مالی شرکت‌هایی مانند انرون، وان‌تل و … موضوع حاکمیت شرکتی اهمیت یافت و نظر محققان را به خود جلب نمود. یکی از موضوعات مطالعاتی در زمینه حاکمیت شرکتی، تأثیر آن بر نوآوری بنگاه می‌باشد. در این مطالعه ارتباط حاکمیت شرکتی و تلاش‌های نوآوری در ۳۰۴ شرکت‌ فعال در بازار بورس تهران بررسی شده است. در این نوشته سعی شده است ابعاد و شاخص‌های کلان حاکمیت شرکتی شناسایی و سپس مهم‌ترین عوامل تأثیرگذار بر نوآوری بنگاه استخراج شود و شاخص‌هایی مانند قابلیت اتکای در گزارشات افشاشده و به‌موقع بودن گزارشات افشاشده، در سایر مطالعات مشاهده نشده است. صورت‌های مالی حسابرسی شده مربوط به ساله‌ای ۱۳۹۱ تا ۱۳۹۵ بوده و با استفاده از روش پنل دیتا تجزیه‌وتحلیل گردیده است. نتایج برآورد مدل نشان می‌دهد که تحصیلات هیئت‌مدیره، انتخاب مدیرعامل از داخل یا خارج شرکت و پرداخت پاداش هیئت‌مدیره اثر مثبت و معنادار، اما میزان پرداختی بابت حق حضور هیئت‌مدیره، قابلیت اتکای گزارش‌های افشاشده و تعداد سنوات فعالیت بنگاه اثر منفی بر میزان نوآوری بنگاه دارد. تحصیلات مدیرعامل، غیرموظف بودن اعضای هیئت‌مدیره، تمرکز مالکیت و به‌موقع بودن گزارش‌های افشاشده توسط شرکت اثر معناداری بر نوآوری بنگاه ندارد.</field></doc></add>