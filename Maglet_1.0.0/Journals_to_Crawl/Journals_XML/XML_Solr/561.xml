<add><doc><field name="journal_id">10001</field><field name="abstract">مساله انتخاب سبد دارایی بهینه همواره یکی از دغدغه‌های ذهنی سرمایه گذاران بوده است. درحالیکه مارکویتز از همبستگی ثابت در مدل خود بهره می‌برد، مطالعات اخیر از ثابت نبودن همبستگی بین متغیرها در طول زمان حکایت دارند. برهمین اساس، تحقیق حاضر ابتدا در پی بررسی همسانی ماتریس‌های همبستگی بین بازدهی بازار مالی کشورهای نوظهور جنوب شرق آسیا، کشورهای در حال توسعه منطقه خاورمیانه و کشورهای توسعه یافته بوده و سپس با توسعه مدل مارکویتز سعی در مقایسه رفتار سبد دارایی‌های بهینه شده‌ی مبتنی بر دو مدل «همبستگی پویا» و «همبستگی ایستا» توسط الگوریتم توابع برازش چندگانه ژنتیکی را دارد. یافته‌های تحقیق حاضر حکایت از نابرابر بودن ماتریس‌های همبستگی بازدهی در طول دوره مطالعه دارد. همچنین رفتار سبد دارایی‌های بین المللی بهینه شده مبتنی بر مدل پویا و مدل ایستا تفاوت معنی داری با هم دارد. این درحالی است که در هر سه گروه از کشورهای مورد مطالعه، مدل پویا سطوح بازده بالاتری را ارائه داده و بازده گسترده‌تری از ریسک را برای سرمایه گذار پیشنهاد می‌دهد.</field></doc></add>