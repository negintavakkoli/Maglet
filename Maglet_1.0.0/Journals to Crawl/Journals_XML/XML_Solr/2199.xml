<add><doc><field name="journal_id">10031</field><field name="abstract">در مقالۀ حاضر نگارنده به بررسی مقولۀ حذف گروه فعلی در بافت گزارش‌های زندۀ فوتبال رادیویی پرداخته است. به‌این‌منظور، در ابتدا نگرش دستورنویسان ایرانی و غربی را به مقولۀ حذف معرفی کرده، و سپس انواع حذف را از دیدگاه زبان‌شناسانی چون هلیدی و حسن و همچنین کوئرک و دیگران طبقه‌بندی کرده است. مقولۀ حذف از دیدگاه معنا‌شناسی شناختی نیز مورد بررسی قرار گرفته­است. داده‌های مقاله حاضر از دو گزارش زنده فوتبال رادیویی گردآوری شده است. بررسی داده‌ها نشان دهنده آن است که ما می‌توانیم برای حذف واژگانی پیشنهادی هلیدی، در زبان فارسی، زیرمجموعه‌هایی، مانند حذف فعل لازم، حذف فعل مجهول، حذف فعل متعدی و …. قائل شویم</field></doc></add>