<add><doc><field name="journal_id">10018</field><field name="abstract"> در دهه اخیر توسعه خوشه ‌ های صنعتی به عنوان یکی از رویکردهای نسبتا جدید در توسعه اقتصادی منطقه ‌ ای و ملی ایران، مورد توجه سیاستگذاران و پژوهشگران قرار گرفته است. توسعه خوشه ‌ های صنعتی را می‌‌ توان از جنبه ‌ های مختلف دانش و فناوری، مالی و سرمایه ‌ گذاری، نوآوری و کارآفرینی و همچنین زیرساختی مورد ارزیابی قرار داد. در این مطالعه، با بررسی وضعیت نوآوری در بخش تولیدی خوشه ‌ صنعتی نساجی یزد، انواع نوآوری، اهداف، شرایط و محدویت ‌ های موجود در فعالیت ‌ های نوآورانه شناسایی می‌‌ شود. این پژوهش یک مطالعه توصیفی تحلیلی است که به روش میدانی اجرا گردیده و در آن برای ارزیابی شاخص ‌ های نوآوری، از رویکرد «سازمان همکاری و توسعه اقتصادی» استفاده شده است. جامعه آماری پژوهش عبارت بودند از بنگاه ‌ های تولیدی نساجی یزد با تعداد کارکنان حداقل ۱۰ نفر. اطلاعات مورد نیاز با انجام مطالعات میدانی و جمع ‌ آوری داده ‌ های ۵۱ بنگاه صنعت نساجی یزد در طی سال ‌ های ۸۸ الی ۹۰ در زمینه ‌ فعالیت ‌ های نوآورانه بدست آمد. بر اساس نتایج این پژوهش مشخص شد که وضعیت کلی فعالیت ‌ های مربوط به نوآوری و همچنین همکاری در نوآوری در خوشه صنعتی نساجی یزد نامطلوب می‌‌ باشد. ‌ شرایط بازار و نبود تقاضا و عدم وجود فرهنگ همکاری برای نوآوری، دلیل اصلی این وضعیت شناخته شد؛ به عبارت دیگر مشخص گردید که نوآوری، شاخص بارزی در توسعه و رقابت بنگاه ‌ های نساجی یزد نیست و در مقابل، عوامل هزینه ‌ ای و درآمدی مهمترین هدف در خلق نوآوری ‌ ها بوده ‌ اند. </field></doc></add>