<add><doc><field name="journal_id">10002</field><field name="abstract">   هدف:    هدف مطالعۀ پیش رو، شناسایی و تحلیل مؤلفه‌های مؤثر و ارائۀ الگوی تحقق دانشگاه‌پژوهی در دانشگاه اسلامی بوده است.    روش  :  در این پژوهش به واسطۀ ماهیت و هدف آن، از روش ترکیبی از نوع اکتشافی، بر مبنای طرح تدوین ابزار در دو بخش کیفی و کمّی استفاده شده است. در بخش کیفی، از نظریۀ داده‌بنیاد و از طریق مطالعۀ مبانی نظری، تحقیقات پیشین، مستندات مربوط و مصاحبۀ نیمه‌ساختمند با 12 نفر از صاحب‌نظران این حوزه در داخل و خارج از دانشگاه، با استفاده از روش نمونه‌گیری هدفمند و به شیوۀ گلوله برفی بهره گرفته شد.    یافته‌ها  :  ابتدا 47 مؤلفه از طریق فرایند کدگذاری باز، شناسایی و سپس، کدهای اولیه بر اساس وجوه تمایز و تشابه و از طریق فرایند کدگذاری محوری و انتخابی، در قالب شش مؤلفۀ اصلی(فرهنگ دانشگاهی، مدیریتی ساختاری، علمی حرفه‌ای، مالی اعتباری، قانونی حقوقی و فنّاوری اطلاعات) مفهوم‌سازی و الگوی مؤلفه‌های مؤثر بر تحقق دانشگاه‌پژوهی در دانشگاه اسلامی، تبیین شد. در بخش کمّی، مؤلفه‌های اصلی، زیرمؤلفه‌های شناسایی‌شده و الگوی تدوین‌شده، از طریق بررسی دیدگاه 225 نفر از اعضای هیئت علمی و مدیران و کارشناسان دانشگاه علامه طباطبایی، با بهره‌گیری از روشهای تحلیل عاملی تأییدی و معادلات ساختاری، اعتباریابی و تأیید شد.    نتیجه‌‌گیری  :  یافته‌های پژوهش حاضر، بیانگر تأیید مؤلفه‌های اصلی و زیرمؤلفه‌های شناسایی شده و همچنین الگوی مؤلفه‌های مؤثر بر تحقق دانشگاه‌پژوهی در دانشگاه اسلامی است. همچنین، بررسی برازندگی مدل با بهره‌‌گیری از تحلیل عاملی تأییدی، نشانگر برازش مطلوب الگوی تدوین شده است.</field></doc></add>