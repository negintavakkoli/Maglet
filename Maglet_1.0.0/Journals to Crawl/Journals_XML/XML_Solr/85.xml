<add><doc><field name="journal_id">10002</field><field name="abstract"> هدف:   هدف این مطالعه، شناسایی و اولویت‌بندی شاخصهای تخصیص اعتبارات فرهنگی دانشگاههای سراسر کشور در دوره‌های نهم و دهم ریاست جمهوری بوده است.   روش:   این پژوهش به صورت آمیخته انجام شده است. جامعۀ تحقیق مشتمل بر 150 خبره بودند. برای تحلیلهای آماری، از 75 پرسشنامۀ عودت داده شده و برای رتبه‌بندی مؤلفه‌ها، از مقایسات زوجی در تکنیک AHP براساس نظرات هشت تن از خبرگان فرهنگی در وزارت علوم، تحقیقات و فنّاوری استفاده شد.   یافته‌ها:   هر دو بُعد در نظر گرفته شده در پژوهش(فرهنگی- سیاسی و ساختار اجرایی) تأثیر معنادار در تخصیص اعتبارات فرهنگی دانشگاههای کشور دارند. از دید خبرگان، ابتدا بُعد فرهنگی- سیاسی و سپس ساختار اجرایی در اولویت قرار دارند.   نتیجه گیری:   شاخصهای میزان تطبیق فعالیتهای فرهنگی با منویات رهبری، اهتمام به فعالیتهای دینی و نماز و نیایش و بیداری اسلامی، اولویت قراردادن فرهنگ اسلامی- ایرانی، میزان ارتباط معاونان و مدیران فرهنگی دانشگاه با حوزۀ ستادی و همکاری در برنامه‌ها با ستاد برای تخصیص اعتبارات فرهنگی دانشگاهها در اولویت شاخصهای تخصیص اعتبارات فرهنگی در دولتهای نهم و دهم قرار داشته است </field></doc></add>