<add><doc><field name="journal_id">10014</field><field name="abstract">  هدف از پژوهش حاضر بررسی رابطه‌‌ی بین عوامل فردی با بهره‌وری نیروی انسانی در شرکت گاز استان گیلان می‌باشد. روش تحقیق مورد استفاده پیمایشی       همبستگی و نمونه‌گیری به روش خوشه‌ای انجام شده است. به منظور بررسی رابطه‌ی بین عوامل فردی با بهره‌وری از آزمون همبستگی پیرسون استفاده شد،     همچنین برای بررسی میزان تأثیر عوامل فردی در برآورد بهره‌وری نیروی انسانی از تحلیل رگرسیون استفاده شده است. نتایج تحقیق نشان داد که از بین عوامل فردی مورد بررسی سه عامل توان و مهارت، رضایت شغلی وامنیت شغلی     با بهره‌وری نیروی انسانی رابطه معناداری داشته،     اما معنا‌داربودن ارتباط بین انگیزش با بهره‌وری نیروی انسانی تأیید نگردید     و معنادار بودن ارتباط بین شخصیت با بهره‌وری تنها از لحاظ سطح تحصیلات و در گروه فوق لیسانس و بالاتر تأیید گردید.     نتایج تحلیل رگرسیون نیز نشان داد که تقریباً 36 درصد تغییرات در متغیر وابسته به سه عامل فردی مورد بررسی بستگی دارد.  </field></doc></add>