<add><doc><field name="journal_id">10010</field><field name="abstract">هدف از این تحقیق، بررسی رابطة سبک رهبری تحول‌گرا با تعالی سازمانی در دفتر مرکزی جهاد دانشگاهی است. این تحقیق از نظر هدف کاربردی و از نظر نحوۀ گردآوری داده‌ها توصیفی از نوع همبستگی است. برای انجام‌دادن این پژوهش نمونة آماری ۱۱۷ نفری متشکل از مدیران میانی و ارشد دفتر مرکزی جهاد دانشگاهی، با روش تصادفی طبقه­ای انتخاب شدند. با توجه به هدف و نوع پژوهش، ابزار تحقیق پرسشنامه­های چندعاملی رهبری و تعالی سازمانی مدل EFQM بودند. میزان پایایی پرسشنامة سبک رهبری برای رؤسای جهاد دانشگاهی ۶۶ / ۰ و برای تعالی سازمانی نیز ۸۷ / ۰ محاسبه شد. برای توصیف و استنباط آماری داده­ها برای آزمون فرضیة اصلی تحقیق، آزمون همبستگی اسپیرمن اجرا شد. نتایج آزمون فرضیه ­نشان داد بین سبک­ رهبری تحول­گرا با تعالی سازمان در جهاد دانشگاهی رابطة معنادار وجود دارد. از آنجا که در اینجا سطح معناداری آزمون تساوی ضریب رگرسیون کوچکتر از ۰۱ / ۰ است، رابطة بین سبک رهبری تحول‌گرا و متغیر تعالی سازمانی با ۹۹ درصد اطمینان ثابت شد. 
 
 </field></doc></add>