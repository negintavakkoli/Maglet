<add><doc><field name="journal_id">10042</field><field name="abstract"> امروزه گسترش افقی بی‌رویه شهرها یکی از معضلات کشور ماست که در اثر اهمیت فزاینده شهرها و تمرکز جمعیت در آنها به وجود آمده است. مشکلات شهرهای کشور ما، در هم تنیدگی کالبدی، اقتصادی، اجتماعی و زیست‌محیطی ناشی از گسترش افقی بی‌برنامه می‌باشد. با وجود تمامی مشکلات، این واقعیت را نیز باید قبول کرد که رشد و گسترش افقی شهرها امری اجتناب‌ناپذیر است. این تحقیق، از نوع توصیفی- تحلیلی می‌باشد و گسترش کالبدی- فضایی شهر قزوین و تغییرات کاربری اراضی آن را مورد تجزیه و تحلیل قرار داده است. ارزیابی روند گسترش فیزیکی شهر و آگاهی از الگوهای تغییرات کاربری اراضی و به‌کارگیری نتایج آن، در برنامه‌ریزی‌های آینده شهر ضروری می‌باشد. با توجه به اینکه در حال حاضر، تکنیک سنجش از دور، بهترین وسیله برای پایش تغییرات محیطی و استخراج کاربری‌های اراضی می‌باشد که بیشترین سرعت و دقت را دارد، در پژوهش حاضر از تصاویر ماهواره‌ای لندست سال‌های ۱۹۸۶ و ۲۰۱۱ منطقه مورد مطالعه، استفاده شده و با استفاده از تکنیک‌های پردازش تصاویر ماهواره‌ای و سیستم اطلاعات جغرافیایی، مورد ارزیابی و تحلیل قرار گرفته‌اند. نتایج حاصل از بررسی تصاویر ماهواره‌ای، حاکی از آن است که مساحت ساخته شده شهر قزوین از ۲۹/۱۶۴۵ هکتار در سال ۱۹۸۶ به ۷۳/۳۴۲۸ هکتار در سال ۲۰۱۱ رسیده که بر اساس مدل هلدرن، نقش عامل جمعیت ۳۶/۵۸ درصد و رشد نامتوازن شهر ی ۶۴/۴۱ درصد بوده است که از عوامل مهم تغییرات کاربری اراضی در منطقه مورد مطالعه می‌باشند. 
</field></doc></add>