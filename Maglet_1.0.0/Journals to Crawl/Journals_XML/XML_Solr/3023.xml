<add><doc><field name="journal_id">10014</field><field name="abstract">مدیریت دانش به‌عنوان یکی از مهمترین چالش‌های راهبردی سازمان‌ها جهت کسب موفقیت و مزیت رقابتی محسوب می‌شود. صنعت نفت ایران متولی تولید، حفظ و بهره‌گیری حجم عظیم دانش بوده و برای مدیریت مؤثر آن، استفاده از یک الگو متناسب با ویژگی‌های بومی صنعت نفت موردنیاز است. هدف اصلی این پژوهش این بود که برای اولین بار با روش داده بنیاد و با لحاظ هر دو جنبه انسانی و فناوری، یک الگوی مدیریت دانش بومی صنعت نفت ایران ارائه شود. اطلاعات موردنیاز با مصاحبه نیمه‌ساخت‌یافته با 22 نفر از خبرگان صنعت نفت و بررسی 60 مقاله جدید گردآوری گردید. با کدگذاری گزینشی و محوری، مؤلفه‌های مدل نهایی و نحوه ارتباط آنها با یکدیگر به‌دست آمد. نتایج پژوهش شامل 160 کد باز، 21 مقوله اولیه و 5 مقوله ثانویه بود که در قالب پارادایمی شرایط علّی، شرایط مداخله‌گر، راهبردها، مؤلفه مرکزی و پیامدها پدیدار شد</field></doc></add>