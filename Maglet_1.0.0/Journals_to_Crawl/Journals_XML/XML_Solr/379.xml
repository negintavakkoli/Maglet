<add><doc><field name="journal_id">10001</field><field name="abstract">این پژوهش، تأثیر ریسک اطلاعات مالی را در ساختار سرمایه با رویکرد نمایندگی در بازه زمانی ۱۳۸۳-۱۳۹۲ در ۸۷ شرکت پذیرفته‌شده در بورس اوراق بهادار تهران بررسی کرده است. ساختار سرمایه، مهم‌ترین پارامتر مؤثر در ارزش شرکت‌ها است. تضاد منافع بین مدیران و مالکان که به‌دلیل نابرابری در توزیع اطلاعات پدیدار می‌‌‌‌‌‌‌‌‌‌‌‌‌‌‌‌شود، ریسک اطلاعات مالی را افزایش می‌دهد و در ساختار سرمایه مؤثر است. برای آزمون فرضیه‌ها از تجزیه و تحلیل رگرسیونی با استفاده از روش داده‌های تلفیقی بهره گرفته شده است. نتایج نشان می‌دهد با افزایش تضاد منافع بین مدیران، کسری مالی و به‌تبع آن، میزان تأمین مالی از محل بدهی‌ها افزایش می‌یابد؛ بنابراین بین کسری مالی و تغییرات ساختار سرمایه، رابطۀ مثبت و معناداری وجود دارد. تأثیر ریسک اطلاعات مالی شرکت‌ها در رابطۀ کسری مالی و تغییرات ساختار سرمایه نیز منفی و معنادار است. تأثیر ریسک اطلاعات مالی شرکت‌ها در رابطۀ کسری مالی و تغییرات ساختار سرمایه با مداخلۀ عدم تقارن به‌عنوان عامل نمایندگی اول تأیید شد؛ اما با مداخلۀ عدم تقارن به‌عنوان عامل نمایندگی دوم تأیید نشد.</field></doc></add>