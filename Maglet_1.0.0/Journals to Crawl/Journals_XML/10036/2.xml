<?xml version="1.0" encoding="UTF-8"?>
<!-- generator="FeedCreator" -->
<rss version="2.0">
    <channel>
        <title>زمین شناسی کاربردی پیشرفته</title>
        <description>زمین شناسی کاربردی پیشرفته</description>
        <link>http://aag.scu.ac.ir/</link>
        <lastBuildDate>Sun, 26 Jul 2020 04:34:32 +0100</lastBuildDate>
        <generator>FeedCreator</generator>
        <image>
            <url></url>
            <title>زمین شناسی کاربردی پیشرفته</title>
            <link>http://aag.scu.ac.ir/</link>
            <description>Feed provided by زمین شناسی کاربردی پیشرفته. Click to visit.</description>
        </image>
        <item>
            <title>بررسی شکل‌های مختلف گوگرد در خاک اطراف پالایشگاه ...</title>
            <link>http://aag.scu.ac.ir/article_15068_1989.html</link>
            <description>برای بررسی کیفیت خاک در منطقه پالایشگاه گاز شهید هاشمینژاد از نظر سطح آلودگی به گوگرد تولیدی در این واحد صنعتی، 22 نمونه خاک از مناطق مجاور پالایشگاه و داخل آن برداشت شد. مقدار سولفات خاک در سه شکل قابل‌حل در آب، جذب شده و متصل به کربنات‌ها بهترتیب توسط آب دیونیزه، محلول M 032/0 NaH2PO4 و M 1 HCl استخراج شد. غلظت سولفات مجموع به روش هضم کامل خاک توسط مخلوطی از HF، HCl و HNO3 تعیین شد. مقدار ماده آلی و غلظت آنیون‌های کربنات و بیکربنات موجود در نمونه‌های خاک به روش تیتر کردن تعیین شد. در تمام نمونه‌های خاک برداشت شده، به ترتیب سولفات آلی، متصل به کربنات‌ها، قابل‌حل در آب و در نهایت جذب شده بیشترین غلظت را داشتند، که درمورد نمونه‌های خاک داخل پالایشگاه نه تنها این امر مشخص بود، بلکه از نظر تمامی این اشکال سولفات، غلظت بیشتری را نسبت به سایر نمونه‌ها نیز نشان دادند. شکل سولفات قابل‌حل در آب رابطه معکوسی با pH خاک داشت که نشان داد وجود سولفات توانسته تا حدودی موجب اکسیداسیون گوگرد و ترکیبات آن و غلبه محیط اسیدی در خاک شود.</description>
            <pubDate>Wed, 20 May 2020 19:30:00 +0100</pubDate>
        </item>
        <item>
            <title>ارزیابی تأثیر چرخه‌های انجماد-ذوب بر روی سرعت امواج ...</title>
            <link>http://aag.scu.ac.ir/article_15069_1989.html</link>
            <description>در این تحقیق تأثیر چرخه‌های مختلف انجماد-ذوب بر سرعت امواج فشاری و چگالی سنگ شیست بررسی شده است. بدین منظور، ابتدا 13 عدد گمانه در معدن انگوران حفاری و تعداد 25 نمونه استوانه‌ای آماده سازی گردید. سپس، نمونه‌ها در آزمایشگاه با استفاده از فرآیند انجماد-ذوب هوازده و پارامترهای سرعت امواج فشاری و چگالی خشک نمونه‌ها در چرخه‌های 0، 7، 15، 40 و 75 اندازه‌گیری گردید. تحلیل نتایج نشان‌دهنده کاهش نمایی سرعت امواج فشاری (50% کاهش) و چگالی خشک (20% کاهش) به‌ازای افزایش تعداد چرخه‌های انجماد-ذوب می‌باشد. همچنین، سرعت امواج فشاری با افزایش چگالی خشک به‌صورت نمایی افزایش می‌یابد. با برازش نتایج حاصله، دو رابطه تجربی مجزا جهت محاسبه سرعت موج فشاری و چگالی خشک در سنگ شیست به‌ازای چرخه‌های مختلف انجماد-ذوب و یک رابطه هم بین سرعت موج فشاری و چگالی خشک ارائه شده است. بعلاوه، بافت نمونه‌ها هم در حالت بکر و هم پس از اعمال 75 چرخه انجماد-ذوب به‌وسیله میکروسکوپ الکترونیکی مورد مطالعه قرار گرفته است. نتایج حاصله نشان دهنده متراکم بودن بافت نمونه‌ها قبل از هوازدگی و افزایش فاصله بین ناپیوستگی‌ها بعد از هوازدگی می باشد. در نهایت، نتایج اعتبارسنجی نشان داد که همخوانی خوبی بین خروجی حاصل از تحقیق حاضر و مطالعات قبلی وجود دارد.</description>
            <pubDate>Wed, 20 May 2020 19:30:00 +0100</pubDate>
        </item>
        <item>
            <title>ارزیابی تناسب کاربری زمین در جایگاه دفن پسماند شهر ...</title>
            <link>http://aag.scu.ac.ir/article_15075_1989.html</link>
            <description>در این پژوهش، مطالعات هواشناسی، زمین‌شناسی، آب‌شناسی و ژئوفیزیکی برای ارزیابی زیست‌محیطی جایگاه دفن پسماند واقع در 13 کیلومتری جنوب‌باختر زنجان انجام پذیرفته ‌است. رسیدن به هدف، دربرگیرنده توسعه یک مدل در سامانه اطلاعات جغرافیایی، بررسی‌های مقاومت‌سنجی ژئوالکتریک و اندازه‌گیری نرخ نفوذ با بهره‌گیری نفوذسنج حلقه مضاعف در جایگاه دفن پسماند است. ارزیابی آسیب‌پذیری آبخوان نسبت به آلودگی نشان داد که جایگاه در گستره میانه آسیب‌پذیری جای دارد. آزمون‌های نفوذ‌پذیری حلقه‌ مضاعف تاکید می‌نمایند که جایگاه دفن یک جایگاه قابل‌قبول است که به‌نسبت، نرخ کم نفوذپدیری را نشان می‌دهد . در این پژوهش، با بهره‌گیری از 10 سونداژ الکتریکی قائم با آرایه شلومبرژه نشان داده شد که اندازه مقاومت‌الکتریکی نهشته‌ها در جایگاه از 20 تا 35 اهم‌متر برای انباشت پسماندهای تازه یا مرطوب و از 120 تا200 اهم‌متر برای انباشت‌های خشک و قدیمی نوسان دارد. زیانه آلودگی شیرابه پهنایی کم-وبیش برابر یک کیلومتر داشته و تا عمقی در حدود 55 متری گسترش یافته است. شکل زبانه نشان می‌دهد که مهاجرت شیرابه سمت‌ شمال‌شرق است. با نگرش به عمق سطح ایستابی برآوردشده در بیش‌از 86 متری و سرعت نفوذ محاسبه‌شده برابر 95/1 میلی‌متر در ساعت، چنین می‌توان نتیجه‌گیری کرد که حداقل تا سال 1404 زبانه آلودگی به سطح آب‌زیرزمینی نخواهد رسید.</description>
            <pubDate>Wed, 20 May 2020 19:30:00 +0100</pubDate>
        </item>
        <item>
            <title>بررسی پدیده گرمایش جهانی در استان خوزستان طی دوره ...</title>
            <link>http://aag.scu.ac.ir/article_15487_1989.html</link>
            <description>افزایش غلظت میزان گازهای گلخانه&amp;shy;ای منجر به تشدید پدیده&amp;shy;ای بنام گرمایش جهانی گردیده است، پدیده&amp;shy;ای که باعث شده تا میانگین دمای سالانه سطح کره زمین طی قرن گذشته 0.74 درجه سانتی&amp;shy;گراد افزایش یابد. گرمایش جهانی پدیده&amp;shy;ای است که اثرات ناخوشایند فراوانی بر زندگی انسان‌ها و جانوران می‌گذارد. رخداد و شدت یافتن پدیده&amp;shy;هایی نظیر خشکسالی&amp;shy;، کاهش بارندگی&amp;shy;، افزایش رخداد روزهای گرد وخاک و سیلاب&amp;shy; نیز ناشی از پدیده تغییر اقلیم و نهایتاً گرمایش جهانی در دنیا بوده است. در این تحقیق جهت بررسی پدیده گرمایش جهانی در استان خوزستان با استفاده از روش‌های معمول سری‌های زمانی (میانگین‌های متحرک، معادله خط روند-ضریب خط روند) و آزمون ناپارامتریک من کندال، تغییرات درجه حرارت میانگین سالانه هوا طی دوره 2016-1988 در 8 ایستگاه سینوپتیک هواشناسی (آبادان- اهواز- امیدیه- بستان- دزفول رامهرمز- ماهشهر- مسجد سلیمان) مورد بررسی قرار گرفته است. نتایج حاصله حاکی از افزایش قابل ملاحظه دمای میانگین هوا در تمام ایستگاه&amp;shy;های استان بوده، به&amp;shy;نحوی که ایستگاه&amp;shy;های منتخب طی دوره مطالعاتی (به جزایستگاه مسجدسلیمان روند افزایشی در سطح 5 درصد) روند افزایشی معنی&amp;shy;&amp;shy;داری در سطح 1 درصد نشان می&amp;shy;دهند. همچنین ایستگاه&amp;shy;های بستان و رامهرمز به ترتیب با 0.107 و 0.097 درجه سانتیگراد در هر سال، بیشترین ضریب افزایش درجه حرارت سالانه را دارا بوده&amp;shy;اند.</description>
            <pubDate>Wed, 20 May 2020 19:30:00 +0100</pubDate>
        </item>
        <item>
            <title>زمین‌شناسی و زمین‌شیمی کانه زایی مس، در اندیس‌های ...</title>
            <link>http://aag.scu.ac.ir/article_15335_1989.html</link>
            <description>منطقه مشایخ در استان چهارمحال و بختیاری و از لحاظ ساختاری، در کمربند زاگرس مرتفع واقع شده است. این منطقه از دو کانسار ده‌معدن و دره‌یاس با فاصله‌ی حدوداً 2 کیلومتری، تشکیل شده است. حداکثر کانه‌زایی در ارتباط با واحدهای کربناته‌ی حاوی مواد آلی در کانسار ده‌معدن می‌باشد. حضور گنبد نمکی دو‌آب و گسل‌معکوس آب‌ونک در اطراف منطقه‌ی مورد‌مطالعه باعث تغییر در میزان شوری، Eh، Ph و تحرک سیال کانه‌دار شده است. نتایج زمین‌شیمی، بیانگر وجود ناهنجاری منفی Eu و Ce، غنی‌شدگی عناصر نادر‌خاکی سنگین (HREE‌) نسبت به عناصر نادر‌خاکی سبک (LREE‌) برای کانسار ده‌معدن می‌باشد که بسیار مشابه با کانسارهای مس‌رسوبی کمربند مس آفریقای مرکزی است. کانسار دره‌یاس هم، ناهنجاری منفی Ceو تهی‌شدگی HREE نسبت به LREE را نشان می‌دهد. به طور کلی، نتایج بیانگر این است که سیالی شور با شرایط اکسیدان، فلزات را از واحدهای قدیمی‌تر شسته و به حوضه‌ی رسوبی وارد کرده است. سپس، در اثر برخورد سیالات کانه‌دار با یک واحد کربناته‌ی حاوی مواد آلی، مواد‌معدنی در یک شرایط احیایی ته‌نشین شده اند. در نهایت، ماده معدنی، تحت تاثیر فرآیندهای برون‌زاد و هوازدگی قرار گرفته است.</description>
            <pubDate>Wed, 20 May 2020 19:30:00 +0100</pubDate>
        </item>
        <item>
            <title>مطالعه عوامل مؤثر در تشکیل فرو چاله‌ها در جنوب شهر ...</title>
            <link>http://aag.scu.ac.ir/article_15072_1989.html</link>
            <description>فرو چاله‌ها در دشت‌های پوشیده از رسوبات کواترنر با سنگ‌بستر انحلال‌پذیر، فراوانی بیش‌تری دارند. بیش‌تر دشت‌ها در منطقه زاگرس چین‌خورده در ایران کارستی هستند. این پژوهش در گستره‌ای به مساحت 155 کیلومترمربع باهدف ارزیابی عوامل مؤثر در فرو چاله زایی در محل قدیمی دریاچه‌های جایدر گوری بلمک در جنوب شهر پل‌دختر، جنوب غرب ایران انجام‌شده است. این دریاچه‌ها در اثر وقوع بهمن سنگی سیمره در جنوب غرب ایران تشکیل‌شده بودند. در این منطقه رسوبات دریاچه‌ای ناشی از ایجاد سدهای زمین‌لغزشی گسترش دارند. بر اساس نتایج حاصل از انجام مطالعات ژئوفیزیکی در منطقه به روش‌های GPR با آنتن 10 مگاهرتز و توموگرافی مقاومت ویژه الکتریکی (ERT)، ضخامت رسوبات دریاچه‌ای قدیمی جایدر در محل دشت جایدر به‌طور متوسط 70 متر و در محل دریاچه قدیمی گوری بلمک کمتر از 10 مترمی باشد. سنگ‌بستر رسوبات هر دو دریاچه سازند تبخیری گچساران است. سازند مذکور ازنظر سنی به سنوزوئیک تعلق دارد. مقاومت فشاری تک‌محوری و کششی بخش ژیپس سنگ بستر به ترتیب 39/16 و 5/1 مگا پاسکال است. حداقل 4 دسته درزه در توده سنگ‌بستر گسترش دارد. منشأ مواد پرکننده درزه‌ها، ناشی از فرسایش واحدهای مارنی سازند گچساران و رسوبات دریاچه‌ای می‌باشند. ..</description>
            <pubDate>Wed, 20 May 2020 19:30:00 +0100</pubDate>
        </item>
        <item>
            <title>تخمین پارامترهای مخزنی با استفاده از داده های چاه ...</title>
            <link>http://aag.scu.ac.ir/article_15338_1989.html</link>
            <description>پارامترهای ژئومکانیکی و پتروفیزیکی مخزن همانند سرعت موج برشی، تخلخل و تراوایی از جمله پارامترهای مهمی هستند که در شبیه‌سازی مخازن هیدروکربوری و استراتژی‌های اکتشافی نقش موثری ایفا می کنند. اخیراً روش‌های هوش مصنوعی به‌منظور پیش‌بینی این پارامترها با استفاده از داده‌های چاه پیمایی به‌کاربرده شده‌اند. بااین‌حال پیش‌بینی ویژگی‌های مخازن ناهمگن همواره با دشوارهای بسیاری همراه است و به‌سختی پاسخ مناسبی به‌دست‌آمده است. در این مطالعه تلاش شده است تا پارامترهای مخزنی سرعت موج برشی، تخلخل و تراوایی با استفاده از روش نوین ترکیب شبکه عصبی مصنوعی و الگوریتم بهینه سازی ازدحام ذرات (PSO-ANN)، در مخزن هتروژن آسماری میدان منصوری تخمین زده شود. سپس عملکرد این مدل ترکیبی با روش های کلاسیک و مرسوم شبکه عصبی مصنوعی (ANN) و سیستم تطبیقی استنتاج نروفازی (ANFIS) و همچنین روش ترکیب شبکه عصبی مصنوعی و الگوریتم ژنتیک (GA-ANN) مورد مقایسه قرار گرفته است. نتایج نشان دهنده عملکرد بسیار مناسب روش ترکیبی شبکه عصبی مصنوعی و الگوریتم بهینه سازی ازدحام ذرات در تخمین پارامترهای مخزنی است. بنابراین می توان از مدل ترکیبی شبکه عصبی مصنوعی و الگوریتم بهینه سازی ازدحام ذرات به عنوان یک روش قدرتمند در تخمین سایر پارامترهای مخزنی به خصوص در مواقعی که دقت بالای پیش بینی لازم باشد استفاده نمود.</description>
            <pubDate>Wed, 20 May 2020 19:30:00 +0100</pubDate>
        </item>
        <item>
            <title>آشکارسازی سدهای باطله معدنی با استفاده از تصاویر ...</title>
            <link>http://aag.scu.ac.ir/article_15070_1989.html</link>
            <description>یکی ازاهداف سنجش از دور زمین شناختی، تلاش برای بهبود روش های نقشه برداری انواع سنگ ها و کانی هاست. شناسایی آلودگی‌های زیست محیطی ایجاد شده در اثر فعالیت‌های نامحدود معدنی با استفاده از این داده‌ها از لحاظ اقتصادی و زمانی مقرون به-صرفه بوده ‌است. بارزسازی هر چه سریعتر این آلودگی‌ها در زمینه حل مشکلات زیست محیطی گام مهمی برداشته خواهد شد. بدون شک استفاده از این فناوری در مطالعات اکتشافی ، منابع طبیعی و زیست محیطی نه تنها سرعت انجام مطالعات را بیشتر می‌کند، بلکه از نظر دقت، هزینه و نیروی انسانی نیز بسیار با صرفه‌تر است. هدف از این تحقیق، بارزسازی باطله‌های معدنی سرب-روی انگوران با استفاده از داده‌های استر می‌باشد. بررسی رفتار سنگ‌ها و کانی‌های و استفاده از روش‌های ترکیب رنگی کاذب (R:1,G:6,B:3)، تحلیل مولفه‌های اصلی و نسبت‌گیری باندی به صورت ترکیب رنگی کاذب (R3/2,G5/3,B8/4) موجب نقشه برداری باطله‌های معدن گردید. استفاده از سه PC اول و بررسی مقدار ویژه بردار نشان می‌دهد که مولفه‌های پنجم و نهم با مقادیر ویژه بردار 72/0 و 65/0 دلالت بر رفتار طیفی کانی‌های کربناته و رسی در باندهای 8 و 6 دارد. اعتبارسنجی پردازش‌های انجام شده در نهایت از طریق طیف‌های کتابخانه‌ای، طیف‌های بازنویسی شده و طیف تصویر صورت گرفت.</description>
            <pubDate>Wed, 20 May 2020 19:30:00 +0100</pubDate>
        </item>
        <item>
            <title>بکارگیری روش‌های ماشین بردار پشتیبان، آمار کلاسیک ...</title>
            <link>http://aag.scu.ac.ir/article_15076_0.html</link>
            <description>در پژوهش حاضر طبقه‌بندی اولیه کانسار اره گیجه رباط خمین توسط روش ماشین بردار پشتیبان انجام شد. برای این منظور از 548 داده چندمتغیره شامل &amp;rlm;&amp;rlm;337 داده ژئوفیزیکی &amp;rlm;Ip&amp;rlm; و &amp;rlm;Rs، 211 داده نوع&amp;lrm;‌&amp;lrm;سنگ و عیارسنجی مجموع سرب و روی نمونه&amp;lrm;‌&amp;lrm;های دستی، ترانشه‌ها و چاهک ها، سه متغیر &amp;rlm;Ip، &amp;rlm;Rs&amp;rlm; و &amp;rlm;نوع‌سنگ به‌عنوان متغیرهای پیش‌بین و عیار مجموع سرب و روی، به‌عنوان متغیر هدف انتخاب شد. سپس طبقه‌بندی توده کانسار براساس سه عیار حد &amp;rlm;مجموع سرب و روی 5/1، 2 و 3 درصد، به دو طبقه بی‌هنجاری و زمینه صورت گرفت. در ادامه در موقعیت‌های شناخته شده به عنوان بی هنجاری، گمانه های &amp;rlm;اکتشافی بطور پراکنده در سطح محدوده، حفاری شد. در مرحله بعد طراحی شبکه اکتشاف تفصیلی با دو روش آمار کلاسیک و زمین آماری انجام شد که با &amp;rlm;روش تحلیلی شبکه مستطیلی به ابعاد 35&amp;times;36 متر به دست آمد. بکارگیری روش زمین‌آماری داده های عیارسنجی مجموع سرب و روی گمانه ها با نرم افزار &amp;rlm;SGeMS، شبکه اکتشاف مربعی شکلی به ابعاد 55&amp;times;55 متر را نتیجه داد. براساس نتایج پژوهش، در مرحله بعد حفر کارهای اکتشافی نیمه عمیق در موقعیت &amp;rlm;گره های شبکه اکتشافی طراحی شده با روش زمین آماری به واسطه دقت بیشتر این روش، پیشنهاد می شود.&amp;rlm;</description>
            <pubDate>Mon, 02 Dec 2019 20:30:00 +0100</pubDate>
        </item>
        <item>
            <title>بررسی خصوصیات ژئوتکنیکی خاک لس سیلتی تثبیت شده با ...</title>
            <link>http://aag.scu.ac.ir/article_15077_0.html</link>
            <description>در این پژوهش به منظور بهسازی خاک لس سیلتی، از ماده تثبیت کننده آهک و الیاف مسلح کننده شیشه استفاده شده است. بدین منظور خاک لس سیلتی از منطقه ای در شهرستان گنبد کاووس در استان گلستان نمونه‌برداری شده و به آزمایشگاه مکانیک خاک انتقال داده شده است. سپس به منظور مقایسه بین تثبیت و تسلیح خاک، اثر آهک و الیاف شیشه هریک به تنهایی و نیز بصورت همزمان بر مشخصه‌های ژئوتکنیکی خاک لس‌سیلتی نتایج آزمایش تراکم نشان داد وقتی خاک به تنهایی با آهک مخلوط می‌شود، درصد رطوبت بهینه افزایش و حداکثر وزن مخصوص خشک کاهش می‌یابد. همچنین زمانی که خاک به تنهایی با الیاف شیشه مخلوط می‌شود، درصد رطوبت بهینه افزایش می‌یابد در حالیکه حداکثر وزن مخصوص خشک همواره کاهش می‌یابد. نتایج آزمایش‌های مقاومت فشاری محصور نشده نشان داد که اضافه کردن الیاف شیشه به خاک تثبیت شده با آهک، باعث افزایش چشمگیری در مقاومت فشاری و مدول الاستیسیته نمونه‌ها می‌گردد. در آزمایش برش مستقیم نیز مشاهده شد که مخلوط کردن خاک با آهک و الیاف شیشه، باعث افزایش مقاومت برشی، چسبندگی و زاویه اصطکاک داخلی می‌شود.</description>
            <pubDate>Mon, 02 Dec 2019 20:30:00 +0100</pubDate>
        </item>
        <item>
            <title>مقایسه عملکرد تصاویر ماهواره ای ASTER و لندست-8 OLI در ...</title>
            <link>http://aag.scu.ac.ir/article_15078_0.html</link>
            <description>در این مطالعه عملکرد تکنیک های مختلف پردازش طیفی بر روی داده های سنجنده استر و لندست-8 OLI مربوط به محدوده معدنی شهرک واقع در 60 کیلومتری شمال شهرستان بیجار در استان کردستان مورد مقایسه قرار گرفته است. نسبت های باندی و ترکیب های رنگی کاذب متعددی تهیه شدند تا مشخص شود کدام‌یک برای بارزسازی رخداد آهن، مجموعه کلریت-اپیدوت و دگرسانی رسی کارآیی بهتری دارند. تبدیل های طیفی آنالیز مولفه های اصلی (PCA)، آنالیز مولفه های مستقل (ICA) و کسر کمترین نویز (MNF) نیز بر روی باندهای تصاویر استر و OLI اعمال شدند. تصاویر به دست آمده نشان می دهند که تصویر OLI در روش PCA بهتر از تصویر استر قادر به بارزسازی کانه زایی آهن و دگرسانی رسی است. در تکنیک ICA تصویر OLI جزییات بیشتری را آشکار می سازد، به گونه ای که ترکیب رنگی IC3, IC2, IC1 علاوه بر بارزسازی پدیده های فوق، پتانسیل بالایی در تهیه نقشه لیتولوژیکی نیز دارد. در تبدیل MNF نیز تصویر OLI عملکرد بهتری نسبت به تصویر استر دارد. از میان سه تبدیل به کار رفته، ICA و سپس MNF کارایی بهتری نسبت به PCA در تصویر OLI داشتند.</description>
            <pubDate>Mon, 02 Dec 2019 20:30:00 +0100</pubDate>
        </item>
        <item>
            <title>بررسی غلظت و ارزیابی ریسک سلامتی عناصر بالقوه سمّی ...</title>
            <link>http://aag.scu.ac.ir/article_15079_0.html</link>
            <description>هدف این تحقیق، بررسی ریسک سلامتی عناصر سمّی در خاک‌های کشاورزی دشت الشتر می‌باشد. میانگین غلظت کادمیم، آرسنیک، آنتیموان، روی، نیکل، آهن، منگنز، کروم، نقره، کبالت، توریم، اورانیم در نمونه‌ها، از غلظت متناظر آنها در خاک‌های جهانی میانگین بالاتر است. محاسبه ضرایب ژئوشیمیایی نشان‌‌دهنده‌ آلودگی قابل توجه نمونه‌ها به نقره، آنتیموان، آرسنیک و نیکل است. ارزیابی ریسک سلامتی نشان می‌دهد که مقدار ضریب ریسک آرسنیک از طریق مسیر بلع برای خردسالان بالاتر از یک می‌باشد، که نشانگر احتمال رخداد اثرات نامطلوب غیرسرطانی مرتبط با آرسنیک برای خردسالان در منطقه است. برای عنصر آرسنیک، ریسک سرطانزایی در کودکان و بزرگسالان از طریق مسیر بلع وجود دارد. عنصر کروم، از طریق مسیر تماس پوستی برای خردسالان و از طریق مسیر بلع برای بزرگسالان و خردسالان دارای ریسک سرطانزایی است. دریافت عنصر نیکل از طریق بلع برای بزرگسالان و از طریق تماس پوستی برای خردسالان با ریسک سرطان‌زایی همراه است. کادمیم از طریق بلع برای خردسالان دارای ریسک سرطانزایی است. بر اساس نتایج به دست آمده، فعالیت‌ کشاورزی، تأثیر قابل‌توجهی در تجمع آرسنیک، کروم، نیکل و آنتیموان در خاک‌های دشت الشتر داشته است و با توجه به خطرات احتمالی تجمع این عناصر برای سلامت جامعه انسانی، مدیریت کشاورزی در این منطقه ضروری است.</description>
            <pubDate>Mon, 02 Dec 2019 20:30:00 +0100</pubDate>
        </item>
        <item>
            <title>تحلیل ریخت زمین ساختی گسل آغاجاری</title>
            <link>http://aag.scu.ac.ir/article_15081_0.html</link>
            <description>برای تشخیص و ارزیابی فعالیت‌های تکتونیکی گسل آغاجاری، شاخص‌های مورفوتکتونیکی پیچ وخم پیشانی کوهستا‌ن (Smf)، شکل حوضه(Bs) نسبت پهنای کف دره به ارتفاع دره (Vf)، و گرادیان&amp;ndash;طول رودخانه (SL) محاسبه گردید. مقدار شاخصSmf از 007/1 در مناطق بسیار فعال تا 58/1 در مناطق با فعالیت متوسط تکتونیکی متغیر می‌باشد. مقدار شاخص Bs از 83/7 در مناطق بسیارفعال منطقه تا مقدار 18/1 در مناطق با فعالیت تکتونیکی کم متغیر می‌باشد. مقدار شاخص Vfاز 21/0 در مناطق فعال با دره های V شکل تا 29/5 در مناطق غیرفعال با دره‌های U مانند تغییر می کند. شاخص SL از 58/1414 در مناطق بسیارفعال منطقه تا مقدار14/385 در مناطق با فعالیت تکتونیکی کم متغیر است. با استفاده از تکنیک‌های سنجش از دور و رویهم‌اندازی (overlay) لایه‌های‌ اطلاعاتی Smf، Bs ، Vf و SL منطقه به سه ناحیه تکتونیکی رده‌بندی شد و نقشه پهنه‌بندی تکتونیک فعال بصورت کمی برای منطقه تهیه گردید. در این نقشه رده‌های 1 تا 3 به ترتیب نشانگر بیشترین تا کمترین فعالیت‌های تکتونیکی میباشند. نتایج نشان میدهد که گسل آغاجاری در بخش‌های مرکزی و جنوب شرقی به جز چند محدوده کوچک دارای فعالیت با رده تکتونیکی متوسط بوده و در بخش های شمال غربی دارای فعالیت با رده تکتونیکی پایین میباشد.</description>
            <pubDate>Mon, 02 Dec 2019 20:30:00 +0100</pubDate>
        </item>
        <item>
            <title>یافته های جدیدی از چینه نگاری سکانسی سازند روته در ...</title>
            <link>http://aag.scu.ac.ir/article_15082_0.html</link>
            <description>در مقطع شمال البرز مرکزی ، سازند روته با ضخامت 642 متر متشکل از سنگ آهک، سنگ آهک دولومیتی و شیل به طور ناپیوسته بر روی سازند درود و زیر سازند نسن قرار می گیرد. بر پایه مطالعات پتروگرافی 200 مقطع نازک، 18 ریز رخساره کربناته و یک رخساره آواری در قالب 4 کمربند رخساره ای پهنه جزر و مدی، کولاب، پشته های ماسه ای زیر آبی و دریای باز در این سازند شناسایی و تفکیک شده است. محیط رسوبی سنگ های پرمین میانی و پسین در ناحیه البرز شباهت فراوانی با محیط های کربناته عهد حاضر همانند خلیج فارس دارند. این نهشته ها در محیط های کم عمق در پلت فرم های حاشیه قاره ای تشکیل شده اند. محیط رسوبی سازند روته یک رمپ هموکلینال تشخیص داده شده است. مطالعات چینه نگاری سکانسی بر اساس تعیین دقیق محیط های رسوبی و بررسی های صحرایی صورت گرفته است. بر این اساس یک سکانس رده سوم به سن مورگابین پسین، سه سکانس رده سوم به سن میدین پیشین، میانی و پسین و دو سکانس رده سوم به سن جولفین پیشین و پسین تعیین شده است.</description>
            <pubDate>Mon, 02 Dec 2019 20:30:00 +0100</pubDate>
        </item>
        <item>
            <title>زمین‌شیمی، کانی‌شناسی و زایش کانسار آهن- مس درب ...</title>
            <link>http://aag.scu.ac.ir/article_15229_0.html</link>
            <description>&amp;nbsp;کانسار آهن-مس درب بهشت در زیرپهنه دهج- ساردوئیه از کمان ماگمایی ارومیه-دختر در ناحیه کرمان واقع شده است. سنگ&amp;shy;های میزبان &amp;shy;&amp;shy;کانسار درب بهشت به سن ائوسن، شامل تناوبی از&amp;shy;گدازه&amp;shy;ها (آندزیت، تراکی&amp;shy;آندریت، تراکی‌آندزیت-بازالت و بازالت) و مواد &amp;shy;آذرآواری (انواع توف وآگلومرا) هستند. این سنگ&amp;shy;ها، بر اساس داده‌های زمین‌شیمیایی عناصر اصلی، کمیاب و عناصر نادر خاکی (REE)، شباهت زیادی به&amp;shy;گدازه&amp;shy;های کالک&amp;shy;آلکالن دارند. تمامی نمونه&amp;shy;ها دارای ماهیت متاآلومین تا پرآلومین هستند. غنی&amp;shy;شدگی عناصر &amp;shy;لیتوفیل با شعاع &amp;shy;یونی بالا (LILE) (Rb, Sr, K, U, Th، Pb و Ba) و LREE نسبت به عناصر با میدان پایداری بالا (HFSE) (Zr، Y، Ti و Nb) و HREE و نسبت&amp;shy;های بالای&amp;shy;K2O/Rb&amp;nbsp; وFeO/MgO &amp;nbsp;نشان‌دهنده پیدایش این سنگ&amp;shy;های آذرین در پهنه زمین‌ساختی وابسته به فرورانش حاشیه فعال قاره&amp;shy;ای است. سنگ&amp;shy;های&amp;shy; آتشفشانی منطقه&amp;shy; درب بهشت تحت تأثیر محلول&amp;shy;های گرمابی قرار&amp;shy;گرفته و دگرسان شده&amp;shy;اند، دگرسانی اسکارنی، اپیدوتی‌ و سیلیسی مهمترین نوع دگرسانی می&amp;shy;باشند. کانی&amp;shy;سازی آهن و مس در اثر عملکرد سیالات&amp;shy;گرمابی&amp;shy; که در امتداد&amp;shy; گسل&amp;shy;ها در&amp;shy; حرکت بوده ایجاد شده است. ساخت و بافت ماده معدنی به صورت پرکننده فضای خالی، دانه‌پراکنده، رگه-رگچه‌ای و جانشینی است. محیط زمین&amp;shy;ساختی کانسار درب بهشت با توجه به بررسی‌های زمین‌شیمیایی صورت گرفته یک محیط کششی است که همزمان با رخداد فرورانش در پشت کمان زیرپهنه دهج-ساردوئیه تشکیل شده است. دو فاز مهم برای رخداد کانه‌زایی در این کانسار قابل جدایش است. فاز اول شامل فرآیندهایی است که سبب تشکیل مگنتیت در سنگ‌های آتشفشانی و آذرآواری شده و فاز دوم مربوط به ورود سیالات احیایی است که کانه‌زایی مس را به&amp;shy; وجود آورده است.</description>
            <pubDate>Sat, 21 Dec 2019 20:30:00 +0100</pubDate>
        </item>
        <item>
            <title>تعیین خانواده های نفتی و توصیف ژئوشیمیایی آن ها در ...</title>
            <link>http://aag.scu.ac.ir/article_15334_0.html</link>
            <description>در بخش جنوبی فروافتادگی دزفول، وجود ساختارهای نفتی متعدد و مخازن هیدروکربنی در افق‌های مختلف در مجاورت ساختارهای فاقد &amp;rlm;هیدروکربن نشان‌دهنده پیچیدگی ساختاری و فرآیندهای زایش، مهاجرت و به تله افتادگی هیدروکربن در این ناحیه است. بر همین اساس به منظور &amp;rlm;تبیین ارتباط ژنتیکی بین خانواده‌های نفتی و روشن‌تر ساختن وضعیت سیستم‌‌های نفتی فعال در منطقه، با بکارگیری روش‌‌های ژئوشیمیایی، &amp;rlm;ارتباط بین نفت‌های مخازن ژوراسیک با مخازن کرتاسه-ترشیری مورد بررسی قرار گرفت. ویژگی‌‌های کلی نفت و اثرانگشت‌های نفتی، وجود دو &amp;rlm;خانواده نفتی مجزا در مخازن آسماری-سروک و مخازن گروه خامی در منطقه مورد مطالعه را محتمل جلوه می‌دهد. تمایزات بیومارکری وابسته به &amp;rlm;منشاء و بلوغ به‌خوبی سنگ‌های منشاء متفاوتی را برای نفت‌های موجود پیشنهاد می‌کنند. نفت مخازن آسماری-سروک دارای بلوغی در محدوده &amp;rlm;اواسط پنجره نفتی هستند و هیدروکربن‌ آن‌ها از منشاء یکسان و از نوع کربناته-مارنی با مشارکت مواد آلی دریایی-تخریبی مشتق شده است. شرایط &amp;rlm;رسوبگذاری سنگ منشاء این گروه عمدتاً احیایی تا نیمه احیایی بوده است. خانواده نفتی گروه خامی از سنگ منشاء قدیمی‌تر به سن کرتاسه زیرین &amp;rlm;و در شرایط رسوبگذاری نیمه‌اکسیدی-نیمه‌احیایی و با غلبه مواد آلی با منشاء تخریبی زایش یافته است. بلوغ سنگ منشاء این گروه از نفت‌ها در &amp;rlm;محدوده پیک زایش هیدروکربن قرار دارد.&amp;rlm;</description>
            <pubDate>Mon, 17 Feb 2020 20:30:00 +0100</pubDate>
        </item>
        <item>
            <title>مقایسه روش‌های مختلف ترکیبی در استفاده همزمان از ...</title>
            <link>http://aag.scu.ac.ir/article_15336_0.html</link>
            <description>زیرحوضه اهر یکی از مناطق فعال در زمینه کشاورزی و دامپروری است که توسعه فعالیت‌های‌کشاورزی و دامی در این ‌منطقه، موجب استفاده مازاد از کودهای ‌شیمیایی و حیوانی گردیده ‌است. همچنین به‌د‌لیل وجود معدن مس مزرعه در بخش شمالی منطقه و نزدیکی انباشت مواد باطله معدن و امکان نفوذ مواد شیمیایی به اراضی‌کشاورزی، احتمال انتقال آلاینده‌ها و آلوده شدن اراضی دشت اهر وجود دارد. لذا در این پژوهش، آسیب‌پذیری منابع آب زیرزمینی زیرحوضه اهر مورد بررسی قرار گرفته است تا با شناسایی مناطق آسیب‌پذیرتر از آلوده ‌شدن بیش‌تر این منابع جلوگیری گردد. در جهت دستیابی به این مهم، از سه چهارچوب عملیDRASTIC، SINTACS وGODS استفاده شد. در ادامه برای بهره‌مندی همزمان از مزایای هر سه چهارچوب، دو روش ترکیب غیرنظارت شده و نظارت شده به‌کار گرفته شد و همچنین برای صحت سنجی نتایج به‌دست آمده، از داده‌های غلظت نیترات و ضریب همبستگی آن با شاخص آسیب‌پذیری استفاده شد. نتایج گویاست که ترکیب نظارت شده(مدل ANN) با داشتن بالاترین r و بیشترین ضریب همبستگی(CI) نسبت به روش و چهارچوب‌های مورد استفاده کارایی بهتری داشته که نشان از برتری روش ترکیب نظارت شده در مقایسه با روش میانگین گیری وزنی (غیر نظارت شده) است.</description>
            <pubDate>Mon, 17 Feb 2020 20:30:00 +0100</pubDate>
        </item>
        <item>
            <title>تحلیل ساختاری کانسار سنگ‌آهن اختاچی با استفاده از ...</title>
            <link>http://aag.scu.ac.ir/article_15337_0.html</link>
            <description>کانسار سنگ‌آهن اختاچی در باختر همدان و در پهنه دگرگونی سنندج - سیرجان واقع شده است. به منظورارتباط کانه‌زایی با زمین‌ساخت و نقش عناصر ساختاری در تمرکز ماده معدنی در این کانسار از مطالعات صحرایی، روش مغناطیس‌سنجی و دورسنجی استفاده شده است. بر این اساس با استفاده از مطالعه تصاویر ماهواره‌‌ای با قدرت تفکیک مکانی بالا دو دسته ساختار خطی با امتداد NE-SW و NW-SE، در محدوده مورد مطالعه شناسایی گردید. سپس یک شبکه برداشت جهت مطالعات مغناطیس‌سنجی انتخاب و نقشه‌های شدت میدان مغناطیسی کل، میدان باقیمانده، مشتقات قائم میدان مغناطیسی، گسترش به بالا در ارتفاعات مختلف، برگردان به قطب برای محدوده‌ مورد مطالعه ترسیم گردید. با طراحی تعدادی پروفیل بر روی آنومالی‌ها و مدل‌سازی معکوس، ابعاد و امتداد محدوده‌های سنگ‌آهن و روند کانی‌زایی به صورت خطی با امتداد NW-SE مشخص شده است. باتوجه به روندهای خطی کانی‌سازی در مطالعات مغناطیس‌سنجی، به نظر می‌رسد که کانی‌سازی بیشتر در راستای شکستگی‌های موجود در منطقه شکل گرفته است. در واقع با شناسایی گسل‌های منطقه مورد مطالعه و به نقشه درآوردن نقاط پرعیار آهن این نتیجه حاصل گردید که تمامی نقاط پرعیار آهن در پهنه‌های گسلی کانسار متمرکز و امتداد ذخایر سنگ‌آهن با گسل‌های فرعی دارای امتداد NW-SE کاملاً مطابقت دارند.</description>
            <pubDate>Mon, 17 Feb 2020 20:30:00 +0100</pubDate>
        </item>
        <item>
            <title>بررسی عملکرد گسل های عرضی در انتقال آب بین حوضه ای با ...</title>
            <link>http://aag.scu.ac.ir/article_15339_0.html</link>
            <description>چشمه دیمه به عنوان سرچشمه اصلی رودخانه زاینده رود با آبدهی حدود 2.5 متر مکعب بر ثانیه از تاقدیس زراب واقع در استان چهارمحال و بختیاری، شهرستان چلگرد خارج می شود. به دلیل اهمیت این چشمه به لحاظ تأمین آب شرب جمعیت کثیری از سا کنان پایین دست، به منظور تعیین حریم کمی و کیفی آن تا کنون چندین آزمایش ردیابی رنگی در این تاقدیس انجام شده که در هیچکدام از آنها رنگ در چشمه دیمه دیده نشده است. بدین جهت، در مطالعه حاضر با فرض تغذیه این چشمه از کوه های زردکوه، جنبه های تکتونیکی منطقه از جمله انتقال آب از طریق شکستگی های عرضی مد نظر قرار گرفت. لذا پس از شناسایی شکستگی های عرضی که تا حوالی چشمه دیمه ادامه یافته اند، نسبت به تزریق 30 کیلوگرم رنگ اورانین در یکی از این دره ها به نام دره خدنگ اقدام شد که بر خلاف آزمایشات قبلی، نتایج آنالیزها بیانگر مشاهده رنگ در چشمه می باشد. علاوه بر این، بررسی نمودار ارتفاع &amp;ndash; ترکیب ایزوتوپی بارش نیز بیانگر ارتفاع متوسط کوه های زردکوه جهت تغذیه چشمه می باشد.</description>
            <pubDate>Mon, 17 Feb 2020 20:30:00 +0100</pubDate>
        </item>
        <item>
            <title>زمین شناسی، زمین‌شیمی و ژنز رخداد معدنی آهن کوسج، ...</title>
            <link>http://aag.scu.ac.ir/article_15340_0.html</link>
            <description>رخداد معدنی آهن کوسج در پهنه فلززایی تکاب- تخت‌سلیمان- انگوران واقع شده است. کانه‌زایی آهن در کوسج به‌صورت عدسی‌شکل و لایه‌ای درون واحدهای مسکوویت شیستی و اکتینولیت هورنبلند شیستی (معادل سازند کهر) رخ داده است. کانی‌های معدنی شامل مگنتیت همراه با میزان اندکی پیریت بوده و کوارتز و اکتینولیت کانی‌های باطله هستند. بافت کانسنگ شامل دانه‌پراکنده، نواری و لامینه‌ای، توده‌ای، عدسی‌شکل، رگه- رگچه‌ای و جانشینی است. سه مرحله کانه‌زایی در رخداد معدنی کوسج قابل تفکیک است. مرحله اول کانه‌زایی به‌صورت مگنتیت‌های دانه‌پراکنده، لایه‌ای- لامینه‌ای و عدسی‌های چینه‌سان و چینه‌کران متشکل از تناوب نوارهای مگنتیت- کوارتز و مگنتیت- اکتینولیت هم‌روند با برگوارگی واحدهای میزبان مشاهده می‌شود. مرحله دوم کانه‌زایی با چین‌خوردگی نوارهای کانه‌دار، تشکیل ریزساختارهای سیگما، بودین‌شدگی و کشیدگی در بلورهای مگنتیت، رشد سایه‌فشاری کوارتز و دور زدن برگ‌وارگی در اطراف بلورهای مگنتیت و تبلور مجدد بلورهای کوارتز و مگنتیت مشخص می‌شود. کانه‌زایی مرحله سوم با رگه و رگچه‌های مگنتیتی- کوارتزی بِرشی مشخص می‌شود. دگرسانی‌ها شامل سیلیسی، اکتینولیتی و هماتیتی است. بررسی الگوی تغییرات عناصر کمیاب خاکی بهنجارشده به کندریت در سنگ‌های میزبان فاقد کانه‌زایی و بخش‌های کانه‌دار بیانگر تهی‌شدگی این عناصر در بخش‌های کانه‌دار است. ویژگی‌های رخداد معدنی کوسج با کانسارهای آهن نوع آتشفشانی-رسوبی دگرگون‌ و دگرشکل‌شده قابل مقایسه است.</description>
            <pubDate>Mon, 17 Feb 2020 20:30:00 +0100</pubDate>
        </item>
        <item>
            <title>مقایسه دقت دو روش فازی گاما (Fuzzy-GAMMA) و تحلیل سلسله ...</title>
            <link>http://aag.scu.ac.ir/article_15341_0.html</link>
            <description>کمربند فلززایی ملایر-الیگودرز-اصفهان با قرار گرفتن در زون سنندج-سیرجان میزبان تعداد زیادی از ذخایر فلزی می باشد. در این پژوهش با استفاده از روش های منطق فازی (Fuzzy-GAMMA)، تحلیل سلسله مراتبی (AHP) و بر اساس وزن دهی به لایه های اکتشافی، مدل سازی فلز مس در منطقه مورد مطالعه صورت گرفت. ابتدا تمام لایه ها و زیرلایه های اکتشافی شامل لیتولوژی، زمین شیمی و چگالی گسل ها با استفاده از روش منطق فازی (Fuzzy-GAMMA) وزن دهی و در دامنة 0 تا 1 قرار گرفتند. سپس لایه های فازی سازی شده طبق وزن های اختصاص یافته با مقدار گامای (&amp;gamma;) 9/0 با یکدیگر تلفیق و نقشه های پتانسیل یابی فلز مس در منطقه مورد مطالعه بر اساس روش منطق فازی (Fuzzy-GAMMA) حاصل شد. پس از آن با استفاده از روش تحلیل سلسله مراتبی (AHP) و با تشکیل دادن ماتریس مناسب برای لایه های اکتشافی، لایه ها وزن دهی شدند و نقشة پتانسیل یابی فلز مس بدست آمد. نتایج حاصل نشان داد روش تحلیل سلسله مراتبی (AHP) در مقایسه با روش منطق فازی (Fuzzy-GAMMA) آنومالی های بیشتری را مشخص کرده و آنومالی های بدست آمده از این روش انطباق بیشتری با معادن مس موجود در منطقه نشان می دهد.</description>
            <pubDate>Mon, 17 Feb 2020 20:30:00 +0100</pubDate>
        </item>
        <item>
            <title>کاربرد داده‌های ساختاری، شیمی‌کانی‌های سولفیدی و ...</title>
            <link>http://aag.scu.ac.ir/article_15342_0.html</link>
            <description>منطقه معدنی روی-سرب گردنه‌شیر در جنوب باختری اردستان در کربنات‌های سازند شتری به سن تریاس میانی که بر روی سازند نایبند به سن تریاس بالایی رانده شده است تشکیل گردیده. کانه‌زائی در این کانسارها به صورت رگه-رگچه‌ای، برشی و پرکننده حفرات کارستی بوده که با دگرسانی‌های دولومیتی و سیلیسی همراهی می-گردد. کنترل کننده کانه‌زائی این منطقه معدنی گسل‌های نرمال با مولفه امتداد لغز و گسل‌های امتداد لغز با مولفه نرمال قطع کننده گسل‌های راندگی می‌باشد. نتایج مطالعات میان‌بارهای سیال کانی‌های کوارتز و دولومیت مرتبط با کانه‌زائی در منطقه معدنی گردنه‌شیر نشان از سیال کانه‌ساز با شوری معادل 6/18-2/23 درصد وزنی نمک طعام، دامنه دمایی همگن شدن بین C&amp;deg; 91-162 و چگالی g/cm&amp;sup3; 056/1-09/1 دارد. نتایج آنالیز دستگاهی EPMA و مقایسه نسبت‌های عنصری Zn/Cd (879 درصد) در کانی اسفالریت نیز تاییدی بر پایین بوده دمای تشکیل این کانی‌ها در محدوده دمای کانسارهای نوع MVT می‌باشد. با توجه به نتایج مطالعات صورت گرفته و بر اساس نوع سنگ میزبان، کانی‌شناسی، ساختارهای کنترل کننده کانه‌زائی، شوری و دمای میان‌بارهای سیال و مقایسه آنها با ویژگی‌های تیپ‌های کانساری سرب و روی با میزبان رسوبی می‌توان کانه‌زائی روی و سرب در منطقه معدنی گردنه‌شیر را در رده کانسارهای تیپ MVT در نظر گرفت.</description>
            <pubDate>Mon, 17 Feb 2020 20:30:00 +0100</pubDate>
        </item>
        <item>
            <title>کانه زایی، ساخت و بافت و ژنز رخداد معدنی طلای حلب، ...</title>
            <link>http://aag.scu.ac.ir/article_15343_0.html</link>
            <description>کانه‌زایی در رخداد معدنی حلب به‌صورت یک پهنه سیلیسی- سولفیدی طلادار درون توالی شیست‌های مافیک پرکامبرین رخ داده است. آرسنوپیریت، اسفالریت، پیریت، کالکوپیریت، پیروتیت و طلا، کانی‌های معدنی و کوارتز، اکتینولیت، کلینوپیروکسن و کلریت، کانی‌های باطله در حلب هستند. بافت‌ کانسنگ شامل نواری،  لامینه‌ای، دانه‌پراکنده، رگچه‌ای، بِرشی، شکافه پُرکن، گل‌کلمی، جانشینی و بازماندی است. دگرسانی‌ها شامل اکتینولیتی‌، سیلیسی‌ و کلریتی‌شدن است. چهار مرحله کانه‌زایی در حلب قابل تفکیک است. کانه‌زایی طلا مربوط به مرحله گرمابی (مرحله سوم) هم‌‌زمان با تشکیل آرسنوپیریت می‌باشد. نتایج مطالعات صحرایی و آزمایشگاهی نشان می‌دهد کانه‌زایی در حلب ابتدا به‌صورت کانه‌زایی غیراقتصادی روی- مس با ژئومتری نواری- لامینه‌ای، دانه‌پراکنده و چینه‌سان-چینه‌کران هم‌زمان با فعالیت‌های آتشفشانی- رسوبی تشکیل شده است که طی فرایندهای دگرگونی-دگرشکلی بعدی، رونقش شده است. مقایسه ویژگی‌های این کانه‌زایی اولیه با انواع کانسارهای روی- مس نشان می‌دهد این کانه‌زایی معادل دگرگون- دگرشکل‌شده بخش‌های لایه‌ای و افشان کانسارهای سولفید توده‌ای آتشفشان‌زاد نوع بشی است. کانه-زایی طلا در ارتباط با یک فاز گرمابی تأخیری در ارتباط با نفوذ فازهای ماگمایی میوسن در پهنه تکاب-تخت‌سلیمان-انگوران می‌باشد. بررسی پهنه‌های دگرسانی در واحدهای دگرگونه پرکامبرین که ارتباط فضایی نزدیکی با فازهای ماگمایی میوسن دارند، کاربرد فراوانی در اکتشاف این تیپ از  کانه‌زایی‌های طلا در پهنه کانه‌دار تکاب-تخت‌سلیمان-انگوران دارد.</description>
            <pubDate>Mon, 17 Feb 2020 20:30:00 +0100</pubDate>
        </item>
        <item>
            <title>بررسی کانی‌شناسی و جذب آب بنتونیت‌های منطقه مؤمن ...</title>
            <link>http://aag.scu.ac.ir/article_15344_0.html</link>
            <description>منطقه معدنی مؤمن ‌آباد بخشی از زون بنتونیتی خاور ایران است. نتایج کانی‌شناسی نشان می‌دهد کریستوبالیت و اسمکتیت به عنوان کانی‌ اصلی و پلاژیوکلاز، ‌فلدسپار، کانی‌های شکل‌دار مانند سیلیس و ... به عنوان فاز فرعی می‌تواند زمینه را برای کاربرد بهتر در صنعت گندله آهن ایجاد کند. تصاویر SEM بیان می‌کند که رس‌های اسمکتیتی، مرفولوژی ورقه‌ای موجدار با رورشدی کریستوبالیت نشان می‌دهد و ذره‌های صفحه‌ای بنتونیت، انبوهه‌هایی را با ظاهری لخته شده و به صورت کروی و زاویه‌دار با بافت دانه‌ذرتی نشان می‌دهند. براساس میزان Na و Ca بنتونیت‌ها، سدیمی هستند. آزمون‌ جذب آب بر روی 104 نمونه نشان می‌دهد که معدن مؤمن ‌آباد برخلاف ویژگی‌های کانی‌شناسی قابل قبول، در عمق کمتر از 15 متر میزان جذب آب غیر قابل قبولی دارند، اما در نمونه‌های با عمق بیشتر از 15 متر با توجه به ماهیت زمین‌شناسی و ارتباط مستقیم جذب آب با عمق، مناسب کاربرد در گندله‌سازی هستند. مقایسه هشت معدن از زون بنتونیتی خاور ایران نشان می‌هد که معدن دهشک و مؤمن ‌آباد نسبت به معادن سناجان، تیغاب، قله‌گل‌کن، خوشحال، ابراهیمی، مرتضی‌نژاد و شیرازی جذب آب بالای 600 را نشان می‌دهند و ویژگی مناسب‌تری برای گندله‌سازی آهن دارند.</description>
            <pubDate>Mon, 17 Feb 2020 20:30:00 +0100</pubDate>
        </item>
        <item>
            <title>تخمین پارامترهای زمین گرمایی با استفاده از تحلیل ...</title>
            <link>http://aag.scu.ac.ir/article_15345_0.html</link>
            <description>وجود چشمه های آبگرم، محدوده های دگرسان شده ی گرمابی در منطقه محلات حاکی از وجود یک سامانه ی زمین گرمایی مهم می باشد. به منظور شناسایی مخزن سامانه زمین گرمایی، عملیات مغناطیس سنجی زمینی در طول 10 نیم رخ، جمعاً به طول 160 کیلومتر با فاصله ایستگاهی 40 متر در محلات صورت گرفته است. در این مطالعه به منظور تخمین پارامترهای زمین گرمایی از قبیل عمق نقطه ی کوری، عمق بالای لایه ی مغناطیسی، میزان شار و گرادیان حرارتی از آنالیز طیفی و روش مرکزیابی استفاده گردید. همچنین با هدف تعیین هندسه بی هنجاری های مغناطیسی مدلسازی معکوس سه بعدی داده ها به وسیله الگوریتم لی- اولدنبرگ انجام شد. نتایج حاصل شده حاکی از آن است که محدوده تغییرات عمق کف منابع مغناطیسی و عمق بالای لایه ی مغناطیسی در نواحی مختلف منطقه مورد مطالعه به ترتیب بین 1350 تا3400 متر و 1230 تا 2390 متر بوده که نتایج حاصل شده مطابقت قابل قبولی با نتایج عمقی حاصل از مدلسازی معکوس داده ها، مکان چشمه های آبگرم، موقعیت و روند گسل های منطقه دارد.</description>
            <pubDate>Mon, 17 Feb 2020 20:30:00 +0100</pubDate>
        </item>
        <item>
            <title>شناسایی فضاهای زیرسطحی در منطقه شیرامین آذرشهر با ...</title>
            <link>http://aag.scu.ac.ir/article_15346_0.html</link>
            <description>فرو افتادگی‌ها، از نگرانی‌های مهندسین در جانمایی سازه‌ها میباشد. بدیهی است که ژئوفیزیک و حفاری‌ها می‌ توانند در این راستا کمک نمایند، لیکن گاهی گستردگی مناطق و هزینه‌های زیاد مانع از بررسی‌ها می‌شود. سعی شده تا قابلیت‌های سنجش از دور گرمایی در شناسایی فضاهای زیرسطحی در منطقه‌ی شیرامین که وجود آن‌ها در این منطقه به اثبات رسیده است، محک زده شود. برای دستیابی به این هدف، از تصاویر فروسرخ گرمایی سنجنده‌های ETM+ و ASTER، مدل ارتفاع رقومی و مشتقات آن و همچنین سایر داده‌های محیطی موثر در کاهش دمای سطح زمین استفاده شده است. نرم افزار پردازش تصاویر ماهواره‌ای، مدیریت داده‌ها، تلفیق اطلاعات مکانی و مدل‌سازی، ILWIS محصول موسسه ITC هلند بوده است. مدل‌سازی رابطه‌ای بر اساس تلفیق لایه‌های اطلاعاتی مرتبط با موضوع، بر مبنای به کارگیری معیارهای تصمیم گیری، به شناسایی آنومالی‌های گرمایی مرتبط با شرایط ذاتی سنگهای کربناته و در نتیجه تهیه نقشه پراکنش مکانی مناطق دارای فضاهای زیرسطحی در منطقه شیرامین آذرشهر، انجامیده است.  صحت نتایج را مشاهدات میدانی، لاگ چاه‌های اکتشافی و تاریخ زمین‌شناسی منطقه، تایید می‌کنند. nv نتیجه به‌کارگیری توأم تصاویر فروسرخ گرمایی و داده‌های محیطی و تلفیق منطقی آن‌ها می‌تواند در شناسایی مناطقی که در آنها فضاهای زیرسطحی وجود دارند، موثر واقع شود.</description>
            <pubDate>Mon, 17 Feb 2020 20:30:00 +0100</pubDate>
        </item>
        <item>
            <title>تجزیه و تحلیل تمام پیکسلی و زیر پیکسلی داده ‌های ...</title>
            <link>http://aag.scu.ac.ir/article_15347_0.html</link>
            <description>ناحیه توتک بخشی از زون دگرگونی سنندج- سیرجان، شمال شرق شیراز، از لحاظ ذخایر آهن و مس با اهمیت است. در این ناحیه، دو کمپلکس مهم دگرگونی سوریان و توتک میزبان این ذخایر هستند. برای شناسایی و نمایان‌سازی واحدهای سنگی و کانی‌های نشانگر از آلگوریتم‌های واگرایی اطلاعات طیفی و تخمینگر انسجام توافقی استفاده شد. روش الگوریتم واگرایی اطلاعات طیفی به دلیل تفاوت طیف‌های بازتابی شیست سبز و ماربل در محدوده مرئی-فروسرخ نزدیک، توانست این دو واحد سنگ‌شناختی را با استفاده از طیف‌های صحرایی به ‌خوبی بارز نماید. میزان دقت کلی و ضریب کاپا این الگوریتم برای واحدهای سنگی 83% و 72% درصد می باشد. نتایج خروجی آلگوریتم زیر‌پیکسلی تخمینگر انسجام توافقی پیکسل‌های با کسر فراوانی بالا از کانی‌های کلریت و آنکریت را با استفاده طیف‌های این کانی‌ها از کتابخانه USGS بارز کرد. فراوانی های بالاتر از50 درصد کلریت منطبق با واحد شیست سبز و فراوانی‌های بالاتر از 75 درصد با موقعیت جغرافیایی آثار معدنی مزایجان انطباق قابل قبولی را نشان می دهد. آنکریت با فراوانی‌های بالاتر از50 درصد منطبق با واحد ماربل و فراوانی‌های بالاتر از 75 درصد نشانگر افزایش فراوانی این کانی نسبت به کانی‌های کلسیت و دولومیت در این واحد سنگی با نزدیک شدن به کانه‌زایی آهن است.</description>
            <pubDate>Mon, 17 Feb 2020 20:30:00 +0100</pubDate>
        </item>
        <item>
            <title>تعیین جایگاه زمین ساختی گلفشان های غرب استان گلستان ...</title>
            <link>http://aag.scu.ac.ir/article_15488_0.html</link>
            <description>بررسی گلفشانها نشان می‌دهد که از نظر زمین‌ساختی عمدتاً در حاشیه‌های فعال همگرا با نرخ بالای لرزه‌خیزی توزیع شده که اغلب در طول گسل‌ها، چین‌های مرتبط با گسلش و محورهای تاقدیس قرار گرفته‌اند. به همین دلیل در پژوهش حاضر به مطالعه و تفسیر زمین-ساختی گل‌فشان‌های غرب استان گلستان پرداخته شد تا اولاً ارتباط آنها با پدیده‌هایی نظیر ساختارهای زمین‌شناسی (نظیر گسل‌ها و چین‌ها) و لرزه‌خیزی منطقه مشخص گردد و ثانیاً محیط زمین‌ساختی آنها شناسایی شود. نتایج این پژوهش نشان داد که حدود 45 گل-فشان در منطقه مورد مطالعه وجود دارند که از بین آنها 5 گلفشان قارنیارق، نفتلیجه، صوفیکم، اینچه و گمیشان فعال می‌باشند. این گلفشان‌ها دارای شاخصه‌های گلفشان‌های با منشاء زمین‌ساختی نظیر به خط‌شدگی در طول زون‌های اصلی گسلش و قرارگیری بر روی روندهای لرزه‌خیز منطبق بر این گسل‌ها و همچنین واقع‌شدن در بالای ساختارهای تاقدیسی (دارای مخازن هیدروکربوری) می‌باشند. با توجه به این شواهد، این گلفشان‌ها باید در رده گلفشان‌های با منشاء زمین‌ساختی قرار گیرند که بر یک مرز زمین‌ساختی تراگذر در حدفاصل بخش‌ غربی زون ساختاری کپه‌داغ غربی (با پوسته قاره‌ای) و خزر جنوبی (با پوسته اقیانوسی) در پهنه‌ای شمالی- جنوبی به عرض 30 کیلومتر واقع ‌شده‌اند.</description>
            <pubDate>Mon, 20 Apr 2020 19:30:00 +0100</pubDate>
        </item>
        <item>
            <title>تحلیل زمین ساخت فعال بر اساس شاخصه های ریخت سنجی، ...</title>
            <link>http://aag.scu.ac.ir/article_15489_0.html</link>
            <description>مطالعه تکتونیک فعال از نظر ارزیابی خطر زمین لرزه در نقاط مختلف اهمیت دارد، مخصوصاً در نواحی‌ای که میزان فعالیت زمین‌ساختی در هولوسن و پلئیستوسن نسبتا زیاد بوده است. هدف از این پژوهش بررسی وضعیت زمین‌ساخت فعال با استفاده از شاخصه‌های ریخت-سنجی همچنین تحلیل نقش عوامل تکتونیکی در شکل‌گیری و تحول ریخت‌شناسی مخروط‌افکنه‌های آغ‌چای می باشد. در این مطالعه نقشه‌های توپوگرافی، زمین‌شناسی، تصاویر ماهواره‌ای و مدل رقومی ارتفاعی (DEM) به عنوان داده‌های اصلی تحقیق مورد استفاده قرار گرفتند. همچنین ریخت‌شناسی مخروط افکنه های منطقه از نزدیک و به صورت میدانی مورد بررسی قرار گرفت. سپس با استفاده از شاخصه‌های ریخت‌سنجی که شامل شاخصه سینوسی جبهه‌ی کوهستان (Smf) ، شاخصه نسبت پهنای کف دره به ارتفاع آن (Vf)، شاخص عدم تقارن حوضه (Af)، شاخصه گرادیان طولی رودخانه (Sl)، شاخص تقارن توپوگرافی (T) و شاخص ضریب مخروط گرایی (FCI) وضعیت منطقه از نظر میزان فعالیت‌های تکتونیکی مورد ارزیابی قرار گرفت. از ترکیب این شاخص ها با یکدیگر می توان رابطه‌ی شاخص فعالیت‌های تکتونیکی (Iat) را به دست آورد. نتایج این مطالعه نشان می‌دهد که در حوضه‌های مورد مطالعه آغ‌چای، زاویه‌چای، زرآبادچای و دیبک‌چای به طور نسبی دارای فعالیت‌های زمین‌ساختی شدید هستند و حوضه‌ قره‌چای حرکات زمین ساختی زیاد دارد. در ﻣﺠﻤﻮع ﺑﺎ ﺗﻮﺟﻪ به شاخص‌ﻫﺎی ریخت‌سنجی ﻣﺤﺎﺳﺒﻪ ﺷﺪه ﻣﯽ‌ﺗﻮان ﻧﺘﯿﺠﻪ ﮔﺮﻓﺖ ﻣﻨﻄﻘﻪ دارای ﻓﻌﺎﻟﯿﺖ زمین‌ساختی ﻣﺘﻮﺳﻂ ﺗﺎ ﺑﺎﻻﯾﯽ ﻣﯽ-ﺑﺎﺷﺪ اﻣﺎ ﺗﻐﯿﯿﺮات ﻣﯿﺰان ﻓﻌﺎﻟﯿﺖ زمین ساختی در ﻣﻨﻄﻘﻪ وﺟﻮد دارد ﮐﻪ ﻣﯽ‌ﺗﻮان ﺑﻪ اﻓﺰاﯾﺶ ﻓﻌﺎﻟﯿﺖ زمین ساختی از ﺷﻤﺎل‌غرب ﺑﻪ ﺟﻨﻮب شرق ﻣﻨﻄﻘﻪ اﺷﺎره ﮐﺮد.</description>
            <pubDate>Mon, 20 Apr 2020 19:30:00 +0100</pubDate>
        </item>
        <item>
            <title>ارزیابی محیط رسوبی و کیفیت مخزنی سازند بورگان در یکی ...</title>
            <link>http://aag.scu.ac.ir/article_15490_0.html</link>
            <description>سازند کژدمی به سن کرتاسه میانی می باشد که قاعده آن در ناحیه دشت آبادان دارای ترکیب سنگ شناسی ماسه سنگ، شیل و سنگ آهک و معادل سازند بورگان در کشورهای عربی است. با توجه به مطالعات پتروگرافی 4 ریزرخساره رسوبی و 5 رخساره سنگی در سازند بورگان شناسایی شد که در محیط رمپ کربناتی به سمت دلتا نهشته شده است. از جمله فرآیندهای دیاژنزی می توان به انحلال، شکستگی، سیمانی شدن، دولومیتی شدن، تراکم، گلاکونیتی شدن، هماتیتی شدن و پیریتی شدن اشاره کرد که در سه محیط دریایی، متئوریک و تدفینی به وقوع پیوسته اند. از میان فرآیندهای دیاژنزی انحلال و شکستگی نقش ویژه ای در افزایش کیفیت مخزنی داشته اند و سیمانی شدن، دولومیتی شدن و تراکم مهمترین عوامل کاهش کیفیت مخزنی سازند مورد مطالعه بوده اند. مطالعات مغزه و نمودارهای چاه پیمایی نشان می دهند که رخساره ماسه سنگی و کربناتی به ترتیب بیشترین و کمترین مقدار تخلخل، تراوایی و آغشتگی به هیدروکربور را داشته اند و رخساره شیلی از لحاظ کیفیت مخزنی در میان این دو رخساره قرار گرفته است. رخساره سنگی کوارتز آرنایت به عنوان زون اصلی مخزنی در میدان نفتی مورد مطالعه شناسایی شد.</description>
            <pubDate>Mon, 20 Apr 2020 19:30:00 +0100</pubDate>
        </item>
        <item>
            <title>ارزیابی فعالیت گسل چاهک به روش تحلیل لرزه خیزی و ...</title>
            <link>http://aag.scu.ac.ir/article_15491_0.html</link>
            <description>وجود گسل‌های فعال و کواترنری (جوان) در خاور ایران باعث شده تا این گستره از دیدگاه لرزه‌خیزی یکی از مناطق فعال در نظر گرفته شود . روش‌های زیادی برای شناسایی و ارزیابی میزان خطرزمین‌لرزه برای یک گستره وجود دارد. دراین پژوهش سعی شده به دو روش تحلیل لرزه‌خیزی به روش آماری و بررسی شاخص‌های ریخت زمین‌ساختی و شواهد نوزمین ساختی میزان فعالیت و لرزه‌خیزی گسل‌چاهک که در 30 کیلومتری آرین‌شهر (خراسان جنوبی) واقع شده است پرداخته شود و نتایج حاصل از این دو روش را با هم مقایسه گردد. درانتها با بررسی و محاسبه شاخص‌های ریخت زمین ساختی S ، BS ، AF ، T و Smf که میانگین عددی آن‌ها به ترتیب 1 ، 88/1 ، 59 ، 40/0 ، 1 و تلفیق آن‌ها و بدست آوردن شاخص زمین ساخت فعال (Iat) که برابر با 94/1 و همچنین بررسی لرزه خیزی گسل‌چاهک مشخص شد که گسل‌چاهک دارای فعالیت نسبتا بالایی در منطقه مورد مطالعه می‌باشد و می‌توان گفت که تحلیل لرزه‌خیزی به روش آماری و بررسی ریخت زمین‌ساختی ابزار مناسبی برای برآورد میزان تحرکات تکتونیکی و خطرزمین‌لرزه در یک گستره هستند تا به واسطه آن‌ها بتوان مناطق با خطر زمین لرزه و همچنین چشمه‌‌های لرزه‌زا را شناسایی و تحلیل نمود . تا در هنگام وقوع زمین‌لرزه شاهد کاهش تلفات جانی و خسارات مالی باشیم و بتوانیم بیشتر از فواید وقوع زمین‌لرزه استفاده کنیم و دید خود را نسبت به وقوع زمین‌لرزه تغییر دهیم.</description>
            <pubDate>Mon, 20 Apr 2020 19:30:00 +0100</pubDate>
        </item>
        <item>
            <title>ارزیابی دقت ارتفاعی مدل‌های رقومی ارتفاع ASTER و SRTM در ...</title>
            <link>http://aag.scu.ac.ir/article_15492_0.html</link>
            <description>بررسی عدم قطعیت داده‌ها، توانایی ما را جهت مطالعه و درک درست از جهان واقعی افزایش می‌دهد از آنجاییکه مدل‌های رقومی ارتفاع با استفاده از سنجنده‌های مختلف و هندسه متفاوت به‌دست می‌&amp;lrm;آیند، بنابراین انتخاب مناسب‌ترین مدل رقومی ارتفاع که بتواند با دقت بهتری شرایط سطح زمین را ارائه دهد یکی از نیازهای اصلی متخصصان این زمینه می‌باشد. تحقیق حاضر با هدف ارزیابی دقت ارتفاع عمودی مدل‌های رقومی ارتفاع ASTER و SRTM در مقایسه با داده‌های ارتفاعی نقشه‌های توپوگرافی تهیه شده توسط سازمان نقشه برداری کشور در 12 شهر از استان خوزستان انجام می‌شود. در این راستا به منظور ارزیابی دقت داده‌ها از شاخص‌های میانگین خطا (ME) و خطای جذر میانگین مربعات (RMSE) استفاده می‌شود. نتایج ارزیابی مقدار متوسط خطا برای شهرهای مورد بررسی با نقشه‌های توپوگرافی سازمان نقشه‌برداری برای داده‌های ASTER و SRTM به ترتیب مقدار 08/6 و34/2 متر را نشان داد. همچنین نتایج ارزیابی شاخص RMSE برای داده‌های ASTER و SRTM به‌ترتیب مقدار 94/6 و 46/3 برآورد شد. یافته‌های مطالعه حاضر نشان داد که در اغلب شهرهای استان خوزستان مدل رقومی ارتفاعی حاصل از SRTM دقت بالاتری نسبت به مدل رقومی ASTER دارد؛ زیرا داده‌های SRTM عدم قطعیت کمتری دارند.</description>
            <pubDate>Mon, 20 Apr 2020 19:30:00 +0100</pubDate>
        </item>
        <item>
            <title>بررسی لرزه خیزی مکران در جنوب شرق ایران قبل و پس از ...</title>
            <link>http://aag.scu.ac.ir/article_15493_0.html</link>
            <description>در سالهای 2011 تا 2013 چند زمین‌لرزه بزرگ در ایالت لرزه‌زمین‌ساختی مکران (ایران و پاکستان) اتفاق افتاد. فاصله زمانی کم رویداد این زمین‌لرزه‌ها در یک زون زمین‌ساختی می‌تواند بیانگر درهم‌کنش آنها باشد. در این مقاله، درهم کنش زمین‌لرزه 2011 دالبندین پاکستان و زمین‌لرزه‌های 2013 سراوان و گوهران در مکران در جنوب شرق ایران، با محاسبه تغییر تنش کولمب مطالعه شد. نقشه‌ها و نیم‌رخ‌های تغییر تنش نشان می‌دهند که زمین‌لرزه‌های سراوان و گوهران در محدوده‌های افزایش تنش روی داده‌اند که حاکی از تاثیر مثبت زمین‌لرزه دالبندین بر تحریک حوادث مذکور می‌باشد. جهت کمی نمودن میزان تغییرات سطح لرزه‌خیزی، پارامترهای آماری شامل b-value، نرخ لرزه‌خیزی و تغییرات زمانی انحراف استاندارد موضعی (lsd) گرادیان پارامترهای لرزه‌ای در یک دوره 10 ساله (5 سال قبل و بعد از زمین‌لرزه دالبندین) محاسبه شد. نتایج نشان دادند که نرخ لرزه‌خیزی ایالت لرزه‌زمین‌ساختی مکران بعد از این حادثه بطور قابل توجهی افزایش یافته است. نمودار تغییرات زمانی پارامتر lsd نیز در زمان رویداد زمین‌لرزه دالبندین کاهش نشان می‌دهد که بیان‌گر افزایش نرخ لرزه‌خیزی در منطقه است. بیشترین میزان کاهش پارامتر lsd (افزایش سطح لرزه‌خیزی) دو سال پس از زمین‌لرزه دالبندین اتفاق افتاده است. در مجموع نتایج این تحقیق نشان می‌دهد که زمین لرزه دالبندین شروع یک دوره فعال لرزه‌خیزی در زون فرورانش مکران است که اوج فعالیت دوره فعال با تاخیر دو ساله در سال 2013 و رویداد زمین‌لرزه‌های بزرگ اتفاق افتاده است.</description>
            <pubDate>Mon, 20 Apr 2020 19:30:00 +0100</pubDate>
        </item>
        <item>
            <title>تعیین همبستگی بین مقاومت ویژه الکتریکی و پارامترهای ...</title>
            <link>http://aag.scu.ac.ir/article_15494_0.html</link>
            <description>شیوه های متداول برای تعیین خواص ژئوتکنیکی خاک، معمولا پرهزینه، مخرب و زمان بر هستند. مقاومت ویژه الکتریکی، یکی از ویژگی های خاک های زیر سطحی می باشد که بدون هرگونه تخریب خاک های زیرسطحی بسادگی قابل اندازه گیری می باشد. توسعه یک همبستگی قابل قبول بین مقاومت الکتریکی و پارامترهای مقاومت برشی در محل ساخت سازه های ساختمانی بسیار سودمند است. در این مطالعه با اندازه گیری های آزمایشگاهی پارامترهای مقاومت برشی و مقاومت الکتریکی، یک همبستگی بین مقاومت الکتریکی با هرکدام از پارامترهای چسبندگی و زاویه اصطکاک داخلی توسعه داده شد. بر اساس آنالیز رگرسیون انجام شده، یک همبستگی نسبتا قوی با ضریب همبستگی 0.7769 بین مقاومت ویژه الکتریکی و پارامتر چسبندگی وجود دارد. همچنین نتایج عملیات رگرسیون نشان دهنده یک همبستگی نسبتا خوب(0.5372) بین مقاومت ویژه الکتریکی و پارامتر زاویه اصطکاک داخلی می باشد. نتایج نشان دادند که رابطه مقاومت الکتریکی با هرکدام از پارامترهای چسبندگی و زاویه اصطکاک داخلی برشی درمحل ساخت ساختمانی واقع در شهر لالی، استان خوزستان بصورت خطی می باشد.</description>
            <pubDate>Mon, 20 Apr 2020 19:30:00 +0100</pubDate>
        </item>
        <item>
            <title>برآورد رابطه تجربی بین مقاومت الکتریکی و محتوای ...</title>
            <link>http://aag.scu.ac.ir/article_15495_0.html</link>
            <description>در این پژوهش رابطه تجربی بین مقاومت الکتریکی و محتوای رطوبت زباله‌های جامد شهری در یک جایگاه انباشت زباله‌های غیر فعال برآورد شد. نمونه‌های بدست آمده از گمانه‌های حفر شده، برای اندازه‌گیری خواص فیزیکی آنها مورد بررسی قرار‌گرفتند. پس از انجام تصحیحات اثر دما و فشرده سازی برروی داده-های مقاومت الکتریکی اندازه گیری شده در آزمایشگاه، یک همبستگی بالا بین مقاومت الکتریکی و محتوای رطوبت نمونه‌ها توسعه داده شد. برای ارزیابی اعتبار رابطه ریاضی بدست آمده، از این رابطه برای تخمین مقدار محتوای رطوبت نمونه های مربوط به یک گمانه جدید استفاده شد. داده‌های این گمانه در تعیین رابطه تجربی بدست آمده بین مقاومت الکتریکی و محتوای رطوبت نمونه‌ها استفاده نشده بودند. مقایسه محتوای رطوبت تخمین زده شده با مقادیر متناظر اندازه گیری شده در آزمایشگاه، نشان دهنده یک همبستگی بسیار قوی می‌باشد.</description>
            <pubDate>Mon, 20 Apr 2020 19:30:00 +0100</pubDate>
        </item>
        <item>
            <title>کاربرد آنالیز عنصری در تعیین مدل دولومیتی شدن سازند ...</title>
            <link>http://aag.scu.ac.ir/article_15496_0.html</link>
            <description>منطقه مورد مطالعه در 60 کیلومتری جنوب شرق شهر آباده و در بخش شمال شرقی کوه همبست قرار دارد که رخنمونهای کاملی از پرمین میانی تا پرمین بالایی را شامل می شود و دارای دو مقطع چینه شناسی در دره همبست می باشد. بر پایه شواهد صحرایی، سنگ نگاری و ژئوشیمیایی بر مبنای آنالیز عنصری به روش های (EDS)و (EPMA)، دو گروه اصلی از دولومیت ها شناسایی شد که شامل دولومیت های اولیه و دولومیت های ثانویه می باشند. دولومیت های اولیه شامل دلومیکرایت ها با بافت موزائیکی و اغلب آنهدرال و دولومیت های ثانویه شامل دولومیکرواسپارایت ها بصورت ساب هدرال و دولواسپارایت ها اغلب سابهدرال و یوهدرال می باشند.در دلومیکرایت ها کاهش Mg نسبت به دیگر دلومیت ها به دلیل بالا بودن مقدار Ca می باشد. به طور کلی مقدار Sr در دولومیت های موردمطالعه از دلومیکرایت به سمت دولواسپارایت کاهش را نشان می دهد و افزایش استرانسیم در دلومیکرایت به دلیل عملکرد فرایندهای دیاژنزی روی پوسته های آراگونیتی است.</description>
            <pubDate>Mon, 20 Apr 2020 19:30:00 +0100</pubDate>
        </item>
        <item>
            <title>شیمی کانی‌های گارنت و تورمالین در لوکوگرانیت ...</title>
            <link>http://aag.scu.ac.ir/article_15497_0.html</link>
            <description>گارنت و تورمالین، از جمله کانی‌های فرعی موجود در لوکوگرانیتهای مرزیان واقع در شمال ازنا، بخشی از پهنه‌ زمین‌ساختی سنندج-سیرجان می‌باشند. این لوکوگرانیت ها در سنگ‌های دگرگونی، شامل میکاشیست و آندالوزیت شیست رخنمون دارند. گارنت‌ها اکثرا بی‌شکل تا نیمه شکل‌دار، بدون حاشیه واکنشی و ادخال، دارای ‌ترکیب یکنواخت و غنی از اسپسارتین می‌باشند. طبق ‌شواهد پتروگرافی و شیمی کانی گارنت‌ها دارای منشأ ماگمایی و مشتق‌ شده از مذاب‌های فلسیک بوده و با توجه به مقدار CaO&amp;lt;4wt% پایین و مقادیر متغیری از MnO می‌باشند، بر این اساس گارنت‌های مورد بحث در یک ماگمای نوع S و شدیداً پرآلومینه و تحت فشار کم در پوسته بالایی متبلور شده و نظر به محتوایCaO کمتر از 4 درصد و MnO بالا درصد، دارای خاستگاه متاپلیتی است. تورمالین‌ها اغلب بی‌شکل تا نیمه شکل‌دار در ابعاد متوسط تا درشت و دارای ترکیب شورلیت-دراویت بوده و در گروه قلیایی قرار‌می‌گیرند. تورمالین‌ها (شورلیت و دراویت) به دو گروه ماگمایی با نسبت بالای Fe/Fe+Mg و Al و هیدروترمالی با Fe# پایین رده‌بندی می‌شود. بررسی شیمی کانی‌های گارنت و تورمالین دلالت بر S تایپ بودن ماگمای گرانیت مرزیان دارد.</description>
            <pubDate>Mon, 20 Apr 2020 19:30:00 +0100</pubDate>
        </item>
        <item>
            <title>بارزسازی کانی های آهن دار (زون گوسان) با استفاده از ...</title>
            <link>http://aag.scu.ac.ir/article_15538_0.html</link>
            <description>سنگ های ولکانیکی گسترده ای همراه با دگرسانی های فیلیک، آرژیلیک و پروپلیتیک در شمال ساوه رخنمون دارند. این منطقه از مناطق مهم به جهت کانه زایی مس (پورفیری و مانتو) قلمداد می شود و از آنجاییکه کانی های آهن دار می توانند طی فرایند های دگرسانی سوپرژن در بخش های بالای سیستم های مس پورفیری تشکیل کلاهک آهنی (زون گوسان) دهند، در این مطالعه به بررسی بارزسازی کانی های آهن دار (زون گوسان) در منطقه شمال ساوه پرداخته شده است. به این منظور از تصاویر TM، ETM+، Landsat8، روش نسبت گیری باندی TM3/TM1. TM4/TM1 بر روی تصویر TM و روش نسبت باندی1/3 و ۲/۴ به ترتیب بر روی تصاویر  ETM+و Landsat8 استفاده شده است. از مناطق بارزسازی شده نمونه های سنگی جمع آوری و طیف نمونه ها توسط دستگاه FieldSpec3 استخراج گردید. در ادامه از نرم افزار تحلیل طیف The Spectral Geologist 7.1.0.073 (TSG) استفاده و طیف های به دست آمده از دستگاه  FieldSpec3به این نرم افزار وارد شدند. روش های FieldSpec3 و TSG، کانی های هماتیت و گوتیت در نمونه های سنگ شناسایی نمود. با توجه به اینکه نقاط نمونه برداری بیشترین انطباق را با روش نسبت گیری باندی در تصویر TM دارند و فن طیف سنجی نتایج این روش را تایید می کند، در این مطالعه بارزسازی کانی های آهن دار با روش نسبت گیری باندی، به عنوان روشی مناسب جهت بارزسازی کانی های آهن دار در شمال ساوه شناخته شد.</description>
            <pubDate>Sun, 17 May 2020 19:30:00 +0100</pubDate>
        </item>
    </channel>
</rss>
