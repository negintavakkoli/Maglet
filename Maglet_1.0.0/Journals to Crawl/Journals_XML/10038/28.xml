<?xml version="1.0" encoding="UTF-8"?>
<!-- generator="FeedCreator" -->
<rss version="2.0">
    <channel>
        <title>نشریه انجمن زمین شناسی مهندسی ایران</title>
        <description>نشریه انجمن زمین شناسی مهندسی ایران</description>
        <link>http://www.jiraeg.ir/</link>
        <lastBuildDate>Sun, 26 Jul 2020 22:56:57 +0100</lastBuildDate>
        <generator>FeedCreator</generator>
        <image>
            <url></url>
            <title>نشریه انجمن زمین شناسی مهندسی ایران</title>
            <link>http://www.jiraeg.ir/</link>
            <description>Feed provided by نشریه انجمن زمین شناسی مهندسی ایران. Click to visit.</description>
        </image>
        <item>
            <title>تخمین حفاری ویژه انفجار در تونلهای کوچک مقطع با ...</title>
            <link>http://www.jiraeg.ir/article_101382_15063.html</link>
            <description>روش سنتی چالزنی و انفجار با توجه به انعطاف پذیری زیاد آن، مناسب ترین انتخاب به منظور حفاری تونل‌های کوتاه و مقاطع متغیر می باشد. یکی از پارامترهای مهم در طراحی و اجرای الگوهای آتشکاری تونل‌، تعیین حفاری ویژه آن است؛ حفاری ویژه، به متراژ حفاری لازم برای حفر واحد حجم سنگ اطلاق می شود؛ ارائه ی مدل مناسب تخمین حفاری ویژه در تکمیل طراحی الگوی چالزنی و انفجار و در کنترل و مدیریت پروژه حایز اهمیت است. در تحقیق حاضر بر مبنای نتایج ثبت شده از 41 سری داده مربوط به حفر چهار رشته تونل در کشور هند، اقدام به مدل سازی تخمین حفاری ویژه صورت گرفته است؛ برای این منظور از رگرسیون چند متغیره خطی و الگوریتم ماشین بردار پشتیبان مبتنی بر تابع کرنل چندجمله ای ساده، به عنوان ابزارهای کاربردی استفاده شده است. در مدلسازی پیشنهادی، شاخص کیفیت توده سنگ، سرعت امواج طولی در سنگ، سطح مقطع تونل، ماکزیمم طول چال‌ انفجاری و شاخص جفت شدگی چال انفجاری، به عنوان پارامترهای مستقل (ورودی مدل) در نظر گرفته شده‌اند. نتایج مدلسازی عملکرد ماشین بردار پشتیبان، با حداقل خطا را تائید میکند؛ مقادیر ضریب تعیین R2 برای هردو سری داده آموزش و آزمون ماشین بردار پشتیبان، برابر 0/98 بدست آمده است؛ این ضریب برای رگرسیون خطی نیز برابر 0/91 حاصل شده است. علی رغم برتری نسبی ماشین بردار پشتیبان، نتایج روش رگرسیون نیز کارا بوده و رابطه‌ی‌ مبتنی بر آن نیز به عنوان یک گزینه ی دردسترس پیشنهاد می شود.</description>
            <pubDate>Wed, 20 May 2020 19:30:00 +0100</pubDate>
        </item>
        <item>
            <title>ارزیابی اثر شکل و موقعیت بارگذاری بر پایداری شیب ...</title>
            <link>http://www.jiraeg.ir/article_101383_15063.html</link>
            <description>خاک مسلح ژئوسنتتیکی به عنوان یکی از روش‌های سریع و اقتصادی پایدارسازی شیروانی ها و احداث دیوارهای حائل شناخته می‌شود. در این تحقیق با استفاده از مدلسازی سانتریفوژ، رفتار دیوارهای خاک مسلح شده با ژئوتکستایل با ارتفاع نسبتا بلند و شیب (5 قایم به 1 افقی) تحت اثر سربار خارجی مورد ارزیابی قرار گرفته است. بدین منظور 3 نمونه شیب خاک مسلح به ارتفاع 35 سانتی متر با مقیاس 1:30 و یک مدل بدون مسلح کننده ساخته و پس از رسیدن به شتاب g30 در دستگاه سانتریفوژ تحت بارگذاری قرار گرفت. نتایج بدست آمده نشان داد، ظرفیت باربری پی های قرار گرفته بر روی کوله های خاک مسلح ارتباط کاملا مستقیمی با شکل پی داشته و برای پی های با عرض یکسان هرچقدر شکل پی از نوع مربع به نوع نواری تغییر یابد (طول پی افزایش یابد) از میزان باربری نهایی آن کاسته خواهد شد. با بررسی المان های مسلح کننده خاک در لایه های مختلف، مشخص گردید که بیشترین میزان خرابی ژئوتکستایل مربوط به حالتی است که تحت بار نواری بوده و کمترین تخریب مربوط به بارگذاری با سطح مقطع مربعی می باشد.</description>
            <pubDate>Wed, 20 May 2020 19:30:00 +0100</pubDate>
        </item>
        <item>
            <title>ارزیابی پتانسیل واکنش زایی سنگدانه های مختلف بر ...</title>
            <link>http://www.jiraeg.ir/article_102491_15063.html</link>
            <description>چکیده: دوام بتن متأثر از عوامل مختلفی مانند اجزا تشکیل‌دهنده آن، عمل‌آوری، محیط قرارگیری و مدت سرویس‌دهی می‌باشد. واکنش زایی قلیایی ایجادشده درون بتن و فشار انبساطی و ترک‌دار شدن ناشی از واکنش مخرب تشکیل ژل سیلیسی-قلیایی می‌تواند به کوتاه‌تر شدن عمر بتن منجر شود. واکنش زایی قلیایی یک واکنش تدریجی می‌باشد که می‌تواند بین محلول منفذی قلیایی بتن و انواع مختلفی از سنگ‌دانه‌ها روی دهد. شناخت رفتار سنگ‌دانه به‌عنوان اصلی‌ترین تشکیل‌دهنده بتن در شناخت مکانیسم واکنش زایی قلیایی، کاهش پتانسیل واکنش زایی و حتی جلوگیری از آن ضروری می‌باشد. همه سنگ‌دانه‌ها در برابر واکنش‌زایی‌ قلیایی آسیب‌پذیر نمی‌باشند بنابراین شناسایی سنگ‌دانه‌های آسیب‌پذیر و انتخاب سنگ‌دانه‌های با واکنش زایی کمتر در ساخت بتن می‌تواند درنهایت منجر به کم شدن و جلوگیری از خسارت های ناشی از واکنش زایی قلیایی شود. هدف این تحقیق ارزیابی آسیب‌پذیری چهار سنگ‌دانه مورداستفاده در بتن شامل: گرانیت ، ریوداسیت، آهک و دولومیت می‌باشد. این مطالعه تحت شرایط تسریع شده بر اساس استاندارد ASTM C1260 و شرایط دمای اتاق انجام شد. آنالیز نمونه‌ها با استفاده از میکروسکوپ الکترونی همراه با پراش کننده انرژی (SEM/EDX)، میکروسکوپ نوری، آنالیزهای XRD و XRF انجام شد. نتایج این تحقیق نشان داد که سنگ‌دانه‌های ریوداسیتی و آهکی دارای پتانسیل واکنش زایی می‌باشند درحالی‌که سنگ‌دانه‌های دولومیتی و گرانیتی موردمطالعه فاقد واکنش زایی بوده‌اند.</description>
            <pubDate>Wed, 20 May 2020 19:30:00 +0100</pubDate>
        </item>
        <item>
            <title>ارزیابی تاثیر درصد ماسه‌های شکسته استاندارد بر روی ...</title>
            <link>http://www.jiraeg.ir/article_102492_15063.html</link>
            <description>شکستگی سنگدانه‌ها، با توجه به تأثیرات آن در تنش تسلیم، لزجت خمیری و اصطکاک بین اجزای بتن، نقش مهمی در عملکرد بتن به ویژه بتن‌های خودمتراکم دارد، لذا در این تحقیق تاثیر درصد ماسه استاندارد شکسته بر روی خواص بتن خودمتراکم مورد بررسی قرار گرفته است. برای این منظور طرح اختلاط‌های مختلفی برای دستیابی به طرح مخلوطی که الزامات حداقلی بتن خودمتراکم را برآورده کند، مورد آزمایش قرار گرفته و در نهایت از پنج طرح با جایگزین کردن مقادیر مختلف ماسه شکسته به جای ماسه طبیعی استفاده شده و آزمایش‌های رئولوژی (جریان اسلامپ، قیف V، حلقه‌ی J و جعبهL)، مشخصات مکانیکی (مقاومت فشاری، مقاومت کششی و مقاومت خمشی) و دوام (چرخه یخبندان و جذب مویینه) انجام شده است.  بر مبنای نتایج بدست آمده، با جایگزینی مقادیر ۲۵، ۵۰ و ۷۵ درصد از ماسه استاندارد طبیعی با ماسه استاندارد شکسته، مقادیر قطر پخش‌شدگی در آزمون جریان اسلامپ که بیانگر تنش تسلیم بتن تازه و معیاری برای ارزیابی قابلیت پرکنندگی بتن خودمتراکم می‌باشد به ترتیب برابر ۷/۰، ۲ و ۱۰ درصد کاهش یافته است. با توجه به نتایج بدست آمده مقاومت فشاری ۹۰ روزه نمونه‌های ساخته شده با ۲۵، ۵۰، ۷۵ درصد ماسه شکسته، به ترتیب برابر ۴، ۱/۷ و ۷/۶ درصد افزایش یافته است. همچنین، جذب موئینه با جایگزینی ماسه شکسته افزایش یافته است که نشان دهنده‌ تغییر و اصلاح دوام و پایایی نمونه‌های بتن خودمتراکم دارای ماسه شکسته می‌باشد.</description>
            <pubDate>Wed, 20 May 2020 19:30:00 +0100</pubDate>
        </item>
        <item>
            <title>استفاده از نخاله ساختمانی برای پایدارسازی دیواره ...</title>
            <link>http://www.jiraeg.ir/article_103454_15063.html</link>
            <description>در این تحقیق یک گود که با استفاده از نخاله پایدارسازی شده، مورد مطالعه قرار گرفته است. گود مذکور در جنوب غرب تهران و در غرب رودخانه کن واقع شده است. جنس مصالح تشکیل دهنده دیواره گود شن و ماسه با مقادیر سیلت و رس بوده که از نظر زمین شناسی در گروه آبرفتهای C تهران طبقه‌بندی می‌شود. در تحقیق حاضر با استفاده از آنالیز برگشتی و با توجه به ابعاد گود، پارامترهای مهندسی مصالح دیواره گود، تعیین شد. به منظور تعیین پارامترهای مهندسی نخاله‌های ساختمانی یک خاکریز آزمایشی از نخاله‌های مذکور به طول، عرض و ارتفاع به ترتیب 500 ، 8 و 0.5 متر اجرا و با استفاده از غلطک ویبره، متراکم شد. سپس با انجام آزمایشهای دانسیته در محل، بارگذاری صفحه و کاوشگر دینامیکی بر روی خاکریز، پارامترهای مهندسی نخاله‌های ساختمانی تعیین گردید. با انجام مدل‌سازی با استفاده از نرم‌افزار Geo- Slope تحلیل پایداری گود و خاکریز در شرایط مختلف انجام شد. نتایج نشان می‌دهد که خاکریز مذکور قادر است پایداری دیواره گود را با توجه به مقادیر مجاز ضریب اطمینان تامین کند. با توجه به مشاهدات و برداشت‌های میدانی از آنجا که تنوع و تغییرات در نخاله‌های ساختمانی زیاد است به منظور کنترل کیفیت و حصول اطمینان از مناسب بودن مصالح و روش اجرا، دستورالعمل اجرایی برای استفاده از این مصالح جهت خاکریزی پیشنهاد گردید. نتایج این تحقیق نشان می‌دهد برخلاف رویه معمول، نخاله‌های ساختمانی، یه طور قابل توجهی می‌توانند در کاربردهای مهندسی قابل استفاده باشند.</description>
            <pubDate>Wed, 20 May 2020 19:30:00 +0100</pubDate>
        </item>
        <item>
            <title>تحلیل الگوی شکست ماسه سنگ‌ها (مطالعه موردی: ماسه ...</title>
            <link>http://www.jiraeg.ir/article_103455_15063.html</link>
            <description>هدف از این پژوهش، تحلیل الگوهای شکست ماسه سنگ‌های دوران مزوزوئیک و سنوزوئیک استان مرکزی با توجه به تغییرات مقاومت فشاری آنها می‌باشد. برای این منظور، الگوهای شکست پنج تیپ مختلف از ماسه سنگ‌های با مقادیر مقاومت فشاری تک‌محوره (UCS) متفاوت حاصل از نتایج آزمایشگاهی و آنالیز عددی مورد بررسی قرار گرفتند. همچنین در این مطالعه اثر الگوهای شکست بر روی مقاومت فشاری تک‌محوره کمی‌سازی گردید. برای انجام این پژوهش نمونه‌های بلوکی از ماسه سنگ‌های سازند‌های مختلف واقع در بخش شمالی استان مرکزی جمع‌آوری و براساس ویژگی‌های بافتی و کانی‌شناسی به پنج تیپ (تیپ‌‌‌‌های 1 تا 5) تقسیم گردیده و تحت آزمایش UCS قرار گرفتند. بررسی الگوهای شکست این ماسه سنگ‌ها در محدوده‌های مختلف مقاومتی نشان داد که در مقادیر پایین مقاومت، الگوی شکست عمدتا از نوع برشی ساده (Simple shear) می‌باشد که با افزایش مقاومت فشاری به نوع کششی چندگانه (Multiple extenssion) تغییر می‌یابد. الگوی غالب شکست برای تیپ‌های 1، 2 و 4 از نوع برشی ساده و برای تیپ‌های 3 و 5 از نوع کششی چندگانه می‌باشد. بررسی الگوهای شکست در بازه‌های مقاومتی مختلف برای کل نمونه‌‌‌‌های ماسه‌سنگی نشان داد که تا مقادیر 140 مگاپاسکال، الگوی شکست غالب از نوع برشی ساده و برای مقادیر بیش از 140 مگاپاسکال، الگوی شکست از نوع کششی چندگانه می‌باشد. همچنین در این مطالعه، الگوهای شکست نمونه‌های آزمایشگاهی با استفاده از نرم‌افزار PFC2D به صورت عددی شبیه‌سازی شدند و ملاحظه گردید که نتایج بدست آمده از مدل‌سازی عددی، همخوانی قابل قبولی با نتایج آزمایشگاهی نشان می‌دهند.</description>
            <pubDate>Wed, 20 May 2020 19:30:00 +0100</pubDate>
        </item>
        <item>
            <title>ارزیابی تغییرات سرعت موج برشی و چگالی خشک سنگ شیست ...</title>
            <link>http://www.jiraeg.ir/article_103550_15063.html</link>
            <description>چرخه‌های انجماد-ذوب یک هوازدگی طبیعی جدی برای پروژه‌های مهندسی سنگ و سازه‌های ساخته شده بر روی سنگ‌ها در مناطق کوهستانی می‌باشد. لذا ارزیابی کاهش پارامترهای ژئومکانیکی سنگ در اثر چرخه‌های انجماد-ذوب در این مناطق بسیار حیاتی است. در این تحقیق سرعت موج برشی و چگالی خشک نمونه‌های سنگ شیست بکر و هوازده (چرخه‌های انجماد-ذوب 7، 15، 40 و 75) دیواره معدن انگوران اندازه‌گیری شده است. در هر چرخه هوازدگی 5 نمونه مورد آزمایش قرارگرفته و محاسبات بر مبنای میانگین آن‌ها صورت گرفته است. نتایج نشان می‌دهد که با افزایش تعداد چرخه‌های هوازدگی، مقدار سرعت موج برشی و چگالی خشک نمونه‌ها به صورت نمایی کاهش می‌یابد بطوریکه چرخه‌های اولیه انجماد-ذوب تأثیر کمتری بر روی خواص سنگ داشته است. با برازش نتایج، روابطی تجربی جهت محاسبه سرعت موج برشی و چگالی خشک سنگ شیست به ازای چرخه‌های مختلف انجماد-ذوب در این تحقیق استخراج و پیشنهاد شده است. همچنین، بافت نمونه‌ها در حالت بکر و پس از 75 چرخه انجماد-ذوب به‌وسیله میکروسکوپ الکترونیکی مورد مطالعه قرار گرفت. نتایج مطالعه میکروسکوپی نشان‌دهنده متراکم بودن بافت نمونه‌ها در حالت بکر می‌باشد. همچنین پس از اعمال 75 چرخه انجماد-ذوب، فاصله بین ناپیوستگی‌ها افزایش یافته و ترک‌های جدیدی در بدنه نمونه‌ها ایجاد شده است.</description>
            <pubDate>Wed, 20 May 2020 19:30:00 +0100</pubDate>
        </item>
        <item>
            <title>پیش بینی مدول الاستیک دینامیکی خاک های دانه ای با ...</title>
            <link>http://www.jiraeg.ir/article_103551_0.html</link>
            <description>مدول الاستیک یکی از پارامترهای مهم در ژئوتکنیک است که معمولاً از طریق آزمایش‌های آزمایشگاهی یا در محل اندازه‌گیری می‌شود. در این زمینه، آزمایش سه‌محوری یکی از روش‌های شناخته شده در تعیین پارامترهای دینامیکی و استاتیکی خاک است. در این تحقیق با استفاده از آزمایش سه محوری تناوبی و اندازه‌گیری موضعی کرنش، مدول الاستیک دینامیکی خاک‌های مخلوط شن و ماسه در سطح کرنش خیلی کوچک (حدود 5-10) مطالعه شده است. تاثیر پارامترهای دانه‌بندی (ضریب انحنا و ضریب یکنواختی)، مقدار شن، تنش همه جانبه و دانسیته نسبی بر روی مدول الاستیک دینامیکی خاک مورد ارزیابی قرار گرفته است. بر اساس نتایج به‌دست آمده از آزمایش‌های انجام شده در این تحقیق، پایگاه داده‌ای شامل 120 رکورد تشکیل شده است. با استفاده از این پایگاه داده‌، دو مدل برای پیش‌بینی مدول الاستیک دینامیکی با استفاده از الگوریتم بررسی گروهی داده‌ها (GMDH) توسعه داده شده است. تفاوت این دو مدل در استفاده از پارامترهای ورودی متفاوت است، به گونه‌ای که در مدل اول از ضریب انحنا (Cc) و در مدل دوم از ضریب یکنواختی (Cu) به عنوان پارامتر ورودی دانه‌بندی خاک در مدل استفاده شده است. مقایسه مقدار خطا بر اساس شاخص جذر میانگین مربعات خطا (RMSE) نشان‌دهنده برتری نسبی مدل دوم نسبت به مدل اول است. اگرچه مقدار ضریب همبستگی(R) در هر دو مدل مقادیر رضایت بخشی داشته و الگوریتم (GMDH) توانایی مناسبی جهت پیش‌بینی مقادیر مدول الاستیک نشان می‌دهد.</description>
            <pubDate>Mon, 17 Feb 2020 20:30:00 +0100</pubDate>
        </item>
        <item>
            <title>تأثیر خاکستر بادی و آهک بر روی خصوصیات ژئوتکنیکی خاک ...</title>
            <link>http://www.jiraeg.ir/article_103552_0.html</link>
            <description>استفاده از مواد ضایعاتی کارخانجات و صنایع مختلف در خاک با هدف بهبود خصوصیات مهندسی، از جمله روش‌های مورد توجه جدید در این زمینه است. خاکستر بادی محصولی فرعی مهمی از نیروگاه‌های سوخت زغال‌سنگ یا از حرارت دادن ضایعات برخی کارخانه‌ها نیز بدست می‌آید که دارای خاصیت پوزولانی مناسبی بوده و در پروژه‌های ساختمانی جهت استفاده در بتن و در پروژه‌های ژئوتکنیکی جهت تثبیت خاک کاربرد دارد. در این تحقیق، از نوعی خاکستر بادی با خصوصیات شیمیایی متفاوت نسبت به دیگر مطالعه-های مرتبط با هدف بهسازی خاک دانه‌ای موجود در مناطق مرکزی ایران استفاده شده است. آزمایش تراکم، نفوذپذیری و CBR بر روی نمونه‌ها با درصدهای متفاوت از خاکستر بادی با یا بدون آهک در مدت زمان‌های متفاوت عمل آوری انجام گرفته است. مطابق نتایج تحقیق می‌توان بیان کرد که به اضافه شدن خاکستر بادی تا 20 درصد در خاک ماسه‌ای بدون آهک، باعث افزایش بیشتری در وزن مخصوص خشک حداکثر می‌شود و این مقدار با وجود 10% آهک به مقدار 10% کاهش می‌یابد. نتایج همچنین نشان می‌دهد که مقدار 20% خاکستر بادی یک مقدار بهینه جهت تثبیت خاک با یا بدون آهک است بطوریکه بیشترین مقدار نسبت باربری کالیفرنیا در این حدود خاکستر بادی بدست می‌اید. همچنین استفاده از خاکستر بادی رابطه مستقیم با کاهش نفوذپذیری نمونه‌ها دارد. در نهایت بر اساس عکس‌های میکروسکوپی از نمونه‌ها نیز نتایج تفسیر شده است.</description>
            <pubDate>Mon, 17 Feb 2020 20:30:00 +0100</pubDate>
        </item>
        <item>
            <title>شبیه‌سازی روش شکست هیدرولیکی به کمک مدل ترک چسبنده</title>
            <link>http://www.jiraeg.ir/article_103553_0.html</link>
            <description>فرایند شکست هیدرولیکی یکی از روش های متداول برای افزایش بهره وری چاه های نفتی است. در این روش، اعمال فشار هیدرولیکی در نقطه ی مشخصی از چاه، باعث ایجاد شکستگی هایی در مخازن شده و تراوایی آن افزوده می شود. در این تحقیق، روش شکست هیدرولیکی بر پایه مفاهیم روش المان محدود شبیه‌سازی شده است. بدین منظور با استفاده از نرم‌افزار ABAQUS شرایط معمول عملیات شکست هیدرولیکی در یک مخزن نفتی شبیه‌سازی شده و از تئوری مدل ترک چسبنده با قانون کشش- جدایش المان محدود توسعه یافته برای ایجاد و گسترش شکاف در درون مدل سه‌بعدی المان محدود استفاده شده است. نتایج نشان می‌دهد که فشار شکست سازند با مقدار تحلیلی آن تطابق خوبی دارد. نمودار نرخ نشت سیال سه مرحله زمانی مختلف را نشان می‌دهد که دو مرحله اول، بیان کننده جهش در هدرروی سیال و مرحله سوم نیز هدرروی دینامیکی را نشان می‌دهد. تغییرات فشار سیال در راستای شکاف روند کاهشی را از خود نشان داد به طوریکه در یک ناحیه میزان فشار سیال از فشار منفذی اولیه مخزن کمتر است که ناشی از پدیده تاخیر سیال در نوک شکستگی می‌باشد. در نهایت نیز تحلیل حساسیتی بر روی تعدادی از پارامترهای موثر بر روی فشار شروع شکست انجام شد که با افزایش همه پارامترها به جز نسبت پواسون، فشار شروع شکست نیز بیشتر شد. همچنین با محاسبه تابع حساسیت و فاکتور حساسیت برای هر یک از پارامترها مشخص شد که مدول یانگ بیشترین و ضریب نرخ نشت سیال کمترین تاثیر را بر روی فشار شروع شکست دارد.</description>
            <pubDate>Mon, 17 Feb 2020 20:30:00 +0100</pubDate>
        </item>
        <item>
            <title>ارائه معیاری جهت تعیین کمترین فاصله بین تونل‌های ...</title>
            <link>http://www.jiraeg.ir/article_103554_0.html</link>
            <description>تعیین فاصله‌ی حفاری بهینه بین تونل‌های موازی از اهمیت فراوانی برخوردار است. مدل‌های تجربی فراوانی جهت تخمین عرض پایه تونل وجود دارد که هر یک محدودیت‌هایی دارند. در این مقاله، معیاری جهت طراحی عرض پایه بین تونل‌های موازی (دوقلو) ارائه شده است. این معیار مبتنی بر منحنی واکنش زمین و با استفاده از مدل‌سازی عددی در شرایط مختلف است. مقدار کرنش در لحظه رسیدن میزان تنش عمودی (1&amp;sigma;) در پایه به مقدار مقاومت فشاری توده سنگ (cm&amp;sigma;) نشانگر نسبت قابل قبول عرض به ارتفاع (w/h) می‌باشد که بیانگر فاصله بهینه بین تونل‌های دوقلو است. بدین منظور تونل دوقلوی پونه که در آزاد راه اراک- خرم‌آباد قرار دارد به عنوان مطالعه موردی انتخاب شده است. این تونل از هشت زون در لایه‌های سنگ آهک مارنی و یک زون در نهشته‌های آبرفتی می‌گذرد. نتایج حاکی از آن است که روش پیشنهادی تطابق خوبی بین ابعاد پایه در مشاهدات تونل مورد مطالعه با در نظر گرفتن ابزار دقیق نصب شده در تونل دارد. برای نمونه در زون 3 مقدار مقاومت فشاری توده سنگ 23/3 مگاپاسکال و مقدار کرنش در محدوده پایه 053/0 است. بر اساس تحلیل‌ها در این زون مقدار 8/1w/h= به دست آمده که عرض پایه پایدار حداقل 1/17 متر محاسبه گردید. درنتیجه با در نظر گرفتن این معیار می‌توان بهینه‌ترین عرض پایه را در طراحی تونل‌های دوقلو در حالت استاتیک با دقت مناسبی در تونل‌های ایران بدست آورد.</description>
            <pubDate>Mon, 17 Feb 2020 20:30:00 +0100</pubDate>
        </item>
        <item>
            <title>بهبود عملکرد لایه های جاذب با میرایی افزایشی در مدل ...</title>
            <link>http://www.jiraeg.ir/article_103858_0.html</link>
            <description>برنامه های اجزا محدود (FE) به طور فزاینده ای برای شبیه سازی انتشار امواج الاستیک و مسائل پراکندگی بخصوص در روش های امواج سطحی استفاده می گردد. مشکل رایج هنگام استفاده از چنین روشهایی، بحث حذف بازتاب های ناخواسته از مرزهای مدل است که هنوز موضوعی چالش برانگیز می باشد. در این مقاله، به منظور به حداقل رساندن امواج بازتابی از مرزها و افزایش رزولوشن نتایج به ارزیابی پارامترهای موثر در جهت بهبود عملکرد روش لایه های جاذب میرایی افزایشی تحت عنوان الید (ALID) پرداخته شده است در این خصوص، پس از شناسایی مشخصات و نوع الید مناسب در نرم افزار آباکوس، تاثیر تعداد و ضخامت لایه های الید در خاک های مختلف با سرعت های موج برشی 200، 800 و 2000 متربرثانیه بر میزان میرایی دامنه امواج دریافتی در مرزها بررسی شده است. نتایج نشان دادند که در نظر گرفتن الید با لایه های افزایش تدریجی میرایی در مقایسه با میرایی ثابت و دوبرابر شونده به نحو چشمگیری از بازتاب امواج به داخل محیط جلوگیری می کند و خاک سخت نیاز به لایه های الید بیشتر و خاک سست بخاطر میرایی بیشتر نیاز به لایه های الید کمتر دارد. همچنانکه افزایش تعداد لایه های الید موثرتر از افزایش ضخامت آنها می باشد.</description>
            <pubDate>Tue, 25 Feb 2020 20:30:00 +0100</pubDate>
        </item>
        <item>
            <title>ارزیابی رفتار سنگ های گرانیتی حفره دار در برابر ...</title>
            <link>http://www.jiraeg.ir/article_103859_0.html</link>
            <description>وجود حفرات طبیعی یا مصنوعی موجود در توده سنگ می‌تواند بر روی رفتار مقاومتی آن تاثیر گذار باشد. این موضوع زمانی-اهمیت می‌یابد که این حفرات، که عمدتا کم عمق نیز هستند، دارای کاربری‌های حساسی نظیر مترو و یا اهداف نظامی باشند. لذا هدف از این پژوهش ارزیابی تاثیر وجود حفره بیضوی بر رفتار سنگ تحت بارهای استاتیکی و دینامیکی است. به منظور ارزیابی تاثیر حفره در برابر شرایط تنش استاتیکی دو گروه از مغزه‌های گرانیتی حفره دار و بدون حفره فراهم شده و توسط دستگاه سروکنترل هیدرولیکی تحت آزمون بارگذاری فشاری تک محوری قرار گرفتند. در حین آزمون علاوه بر ثبت تنش، با بکار بردن کرنش سنج، سنسور ثبت انتشار امواج صوتی و دوربین، آسیب و تغییر شکل پذیری نمونه‌ها ثبت گردید. برای انجام آزمون بارگذاری دینامیکی از دستگاه میله فشار هاپکینسون استفاده شد. به علاوه روند آسیب دیدگی با استفاده از دوربین با سرعت بالا با نرخ یک عکس در 10 میکروثانیه، ثبت گردید. نتایج بدست آمده نشان داد که وجود حفره باعث کاهش مقاومت سنگ تا 50 درصد مقاومت اولیه در برابر تنش‌های استاتیکی می‌شود. بعلاوه حفره باعث افزایش کرنش و درنتیجه کاهش قابل توجه در مدول الاستیسته نیز شده است. نتایج آزمون‌های دینامیکی نشان می‌دهد که مقاومت سنگ می‌تواند بسته به نرخ بارگذاری تا بیش از 3/4 برابر مقدار اولیه افزایش یابد. همچنین تصاویر گرفته نشان می‌دهد که در صورت بالا بودن تنش اعمالی، گسیختگی برشی غالب بوده و در صورتی که تنش اعمالی کاهش قابل ملاحظه‌ای یابد، مکانیسم برشی به مکانیسم کششی تبدیل می‌شود.</description>
            <pubDate>Tue, 25 Feb 2020 20:30:00 +0100</pubDate>
        </item>
        <item>
            <title>بررسی تغییر شکل گرانشی عمیق دامنه در تاقدیس‌های ...</title>
            <link>http://www.jiraeg.ir/article_103860_0.html</link>
            <description>منطقه چاروسا و لنده در استان کهگیلویه و بویر احمد در جنوب غربی ایران واقع و از نظر زمین‌شناسی بخشی از زاگرس چین خورده است. در این منطقه هسته تاقدیس‌های کوه سفید و سرتل از جنس آهک‌های ایلام- سروک ارتفاعات اصلی و بلند منطقه را تشکیل می‌دهند. در این ارتفاعات آثار زمین‌لغزش‌های بزرگ و شواهدی از تغییر شکل گرانشی عمیق دامنه قابل مشاهده است. بزرگترین آنها زمین‌لغزش المور در تاقدیس سرتل با حجم تقریبی بیش از 600 میلیون متر مکعب می‌باشد. در این تحقیق به شواهد و علت تغییر شکل گرانشی عمیق دامنه در این تاقدیس‌ها و عوامل مسبب لغزش المور پرداخته می‌شود. جهت بررسی این موضوع از ترکیبی از روش برداشت صحرایی زمین‌شناسی، مطالعات پردازش تصویر و مطالعات آزمایشگاهی مکانیک‌سنگ و مکانیک‌خاک جهت تهیه داده‌های اولیه استفاده شده است. پردازش و تجزیه و تحلیل این داده‌ها با ترکیبی از روش‌های تجزیه و تحلیل سینماتیکی، آنالیز حساسیت به روش تعادل حدی و مدلسازی عددی به روش المان محدود می‌باشد. در نهایت با یک مدل سه‌بعدی زمین‌شناسی ساز‌و‌کار پیشنهاد شده برای این زمین‌لغزش‌ نشان داده شده است. بر اساس این تحقیق ترکیبی از تغییر شکل گرانشی عمیق دامنه، به همراه شکست گوه‌ای و کمانش سه‌مفصلی از عوامل مسبب این بهمن‌سنگی بوده‌اند.</description>
            <pubDate>Tue, 25 Feb 2020 20:30:00 +0100</pubDate>
        </item>
        <item>
            <title>بررسی تأثیر پارامترهای مختلف بر روی پاسخ اهداف ...</title>
            <link>http://www.jiraeg.ir/article_110132_0.html</link>
            <description>در پژوهش حاضر مدلسازی مصنوعی دوبعدی و سه بعدی اهداف معرف ساختارهای زمین شناسی متداول با &amp;rlm;Encom ModelVision&amp;rlm; انجام شد. در این راستا تأثیر عوامل مختلف همانند جنس، اندازه و ابعاد، عمق دفن و &amp;rlm;شکل هندسی توده و نیز فواصل برداشت پروفیلی بر روی پاسخ توده‌های مغناطیسی به شکل کروی، بیضوی و &amp;rlm;خطی مورد بررسی قرار گرفت. نتایج مدلسازی مصنوعی داده‌ها نشان داد که مطابق انتظار، شدت میدان &amp;rlm;مغناطیسی با اندازه و ابعاد توده‌های مدفون، رابطه مستقیم و با عمق دفن توده، رابطه عکس دارد. همچنین &amp;rlm;برای توده‌های به شکل چندضلعی دلخواه منتظم و غیرمنتظم، بیضوی و استوانه قائم، پاسخ مغناطیسی توده &amp;rlm;تا حدود زیادی از شکل هندسی آن تبعیت می‌کند. براساس بررسی تاثیر فواصل برداشت پروفیلی بر روی &amp;rlm;توده‌های با اشکال کروی، بیضوی و خطی، بین فواصل برداشت پروفیلی و نسبت ارتفاع به نصف عرض بی &amp;rlm;هنجاری مغناطیسی، روابط ریاضی خطی ساده با ضریب همبستگی بالا به دست آمد که این روابط می توانند &amp;rlm;در عمل برای پی جویی و اکتشاف مقدماتی مورد استفاده قرار گیرند. نتایج پژوهش از طریق برداشت های &amp;rlm;میدانی بر روی لوله های فلزی مدفون در محوطه دانشگاه صنعتی اراک نیز نشان داد که علیرغم انتخاب &amp;rlm;فواصل ایستگاهی ثابت و کوچک (یک متر) و اعمال تبدیل ها و فیلترهای مناسب بر روی داده ها توسط نرم &amp;rlm;افزار &amp;rlm;Geosoft Oasis montaj، بطورکلی با کاهش تعداد پروفیل ها (افزایش فواصل بین پروفیلی)، پاسخ لوله &amp;rlm;های فلزی مدفون، پهن‌تر و ضعیف‌تر می‌شود، بگونه‌ای‌که در برخی موارد روند بی‌هنجاری‌ها به‌طورکلی تغییر &amp;rlm;کرده و حتی تشخیص نوع هدف غیرممکن است.&amp;rlm;</description>
            <pubDate>Wed, 08 Jul 2020 19:30:00 +0100</pubDate>
        </item>
    </channel>
</rss>
