<add><doc><field name="journal_id">10025</field><field name="abstract">مجموعه روایت‌هایی که درحماسه ملّی ایران،شاهنامه، بیان شده‌اند به سه دورة عمدة اساطیری، حماسی و تاریخی تقسیم شده‌اند.رستم بزرگ‌ترین پهلوان دورة حماسی شاهنامهاست. کار برجستة او حمایت و پاسداری از شهریاری ایران است.گرچه دربارة ابعاد مختلف این شخصیت ژرف و پهلوان محبوب ایرانیان پژوهش‌های ارزشمند پرشماری انجام شده است، هنوز ابهامات و پرسش‌هایی در خصوص برخی ویژگی‌هایشخصیتی رستم، معنی نام او، برخی از صفات او، و همچنین بعضی از ابزارهایش وجود دارد. در مقالة حاضر به شخصیت و برخی اعمال رستم از دید زبانی و اسطوره‌ای و حماسی می‌نگریم، و با توجه به این که رستم سکایی است، و در شاهنامه به این نکته تصریح شده است، نام این پهلوان و صفت «تاج‌بخش» و تن‌پوش موسوم به «ببر بیان» او را بر اساس گنجینة واژگانی زبان سکایی بررسی می‌کنیم.همچنین نشان می‌دهیم که رستم نه با ایندره و اپام نپات، بلکه پیوند نزدیکی با ایزد میثره دارد.</field></doc></add>