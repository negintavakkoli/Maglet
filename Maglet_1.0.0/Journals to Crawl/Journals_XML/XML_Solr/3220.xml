<add><doc><field name="journal_id">10006</field><field name="abstract">اگر سرمایه‌های انسانی و اجتماعی در کنار هم به کار گرفته شود، برای سازمان مزیت رقابتی برتر ایجاد می‌کند و عملکرد آن را بهبود می‌بخشد. هدف این تحقیق، تبیین رابطۀ سرمایۀ اجتماعی و سرمایۀ انسانی با عملکرد سازمانی است. جامعۀ آماری تحقیق، تمامی کارکنان فروشگاه‌های شهر کرمان است. داده‌های مورد نیاز با استفاده از ابزار پرسش‌نامه، از ۱۵۲ نفر از کارکنان این فروشگاه‌ها جمع‌آوری و با استفاده از نرم‌افزارهای SPSS و SmartPLS تجزیه‌وتحلیل شد. نتایج نشان می‌دهد بین سرمایۀ اجتماعی و سرمایۀ انسانی رابطۀ معنی‌دار و مثبتی وجود دارد. سرمایۀ اجتماعی نیز تأثیر معنی‌دار و مثبتی بر عملکرد سازمانی دارد. از میان عوامل موجود در سرمایۀ اجتماعی، هم‌بستگی میان افراد، روابط اشخاص با مؤسسه‌های کسب‌وکار و روابط غیررسمی با مدیران فروشگاه، بیشترین تأثیر و سایر عوامل تأثیر کمتری بر سرمایۀ انسانی و عملکرد سازمانی دارند. به‌علاوه، سرمایۀ انسانی تأثیر معنی‌دار و مثبتی بر عملکرد سازمانی دارد. از میان عوامل موجود در سرمایۀ انسانی نیز تخصص حرفه‌ای در مدیریت سازمان، تجارب متنوع، تجربۀ کار فنی یا کار با فناوری و جست‌وجو و اکتشاف فرصت‌ها بیشترین تأثیر و سایر عوامل تأثیر کمتری بر عملکرد سازمانی دارند. نتایج آزمون مدل تحقیق نیز نشان می‌دهد این مدل از برازش خوبی برخوردار است.</field></doc></add>