<add><doc><field name="journal_id">10042</field><field name="abstract">چکیده: واحد مسکونی، ‌کالایی ناهمگن و چندبُعدی است؛ از این‌رو برای تعیین عوامل مؤثر بر اجاره‌بهای واحدهای مسکونی، از روش هدانیک استفاده می‌شود. برای تبیین این عوامل، از چهار ویژگی برای مسکن استفاده می‌شود که عبارتند از: متغیرهای‌کالبدی- فیزیکی واحدهای ‌مسکونی، متغیرهای دسترسی، متغیرهای محیطی (همسایگی) و ‌ویژگی‌های ‌اقتصادی و اجتماعی‌ خانوارها. متغیرهای مربوط به ویژگی فضایی، با استفاده از هدانیک فضایی و به منظور مقید ساختن تابع اجاره‌بها به مکان، به کار می‌روند. تکنیک هدانیک فضایی، به خوبی قادر است ضمن تعیین عوامل مؤثر بر اجاره مسکن، تأثیرپذیری اجاره مسکن از سایر ویژگی‌های مسکن‌های مجاور را نیز بررسی ‌کند. در این مقاله، با بهره‌گیری از فرم‌های خطی، نیمه‌لگاریتمی، لگاریتمی و مدل باکس- کاکس، تأثیر هرکدام از ویژگی‌های مختلف واحدهای مسکونی استیجاری بر قیمت اجاره‌بهای آن با استفاده از تابع‌ هدانیک ساده و فضایی، بررسی شده است. نتایج به‌دست آمده بیانگر این است که بهترین مدل، مدل خطی است و در بین واحدهای مسکونی آپارتمانی شهر ایلام، عوامل فیزیکی و اقتصادی- اجتماعی، بیشتر از متغیرهای همسایگی و دسترسی، اجاره واحد‌های مسکونی را تحت تأثیر قرار می‌دهند، همچنین اثر متغیر وابسته فضایی در مدل هدانیک فضایی بر اجاره‌بها، کاملاً معنی‌دار و مثبت می‌باشد. مدل برآورد شده از روش اقتصاد‌سنجی فضایی از لحاظ خوبی برازش، درصد معنی‌داری ضرایب و همچنین توضیح‌دهندگی اثر متغیرهای موجود در مدل، نسبت به روش اقتصادسنجی، متعارف، کاراتر و بهتر می‌باشد.</field></doc></add>