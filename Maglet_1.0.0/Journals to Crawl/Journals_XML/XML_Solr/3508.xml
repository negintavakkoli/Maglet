<add><doc><field name="journal_id">10013</field><field name="abstract">روش تحقیق حاضر از نوع نیمه آزمایشی با طرح پیش‏آزمون- پس‏آزمون با گروه گواه بود. جامعه آماری شامل مدارس پسرانه دوره دوم ابتدایی سنندج در سال تحصیلی 97-96 بود که از میان آن‌ها با روش نمونه‌گیری هدفمند یک مدرسه با 239 دانش‌آموز به‌عنوان مدرسه گروه آزمایش و مدرسه دیگری با 242 دانش‌آموز به‌عنوان مدرسه گروه کنترل انتخاب شدند. در فاز عملی تحقیق، ابتدا پرسشنامه سنجش جو مدرسه و کلاس به‌عنوان پیش‌آزمون در هر دو مدرسه برای تمامی دانش آموزان اجرا شد و سپس برنامه ضد قلدری در مدرسه آزمایشی برای هرکدام از گروه‌های مدیریت مدرسه و معلمان آموزش داده شد و در پایان پس‌آزمون در هر دو مدرسه آزمایشی و کنترل دوباره به اجرا درآمد. داده‌های به‌دست‌آمده با تحلیل کوواریانس چند متغیره و نرم‌افزار آماری مورد تحلیل قرار گرفتند. یافته‌ها حاکی از اثربخشی معنی‌دار برنامه ضد قلدری بر بهبود ادراک دانش­آموزان مدرسه آزمایشی در بعد اجتماعی هم در سطح مدیریت مدرسه و هم‌کلاس بود اما در بعد یادگیری تغییر محسوسی در ادراک دانش آموزان مشاهده نشد. </field></doc></add>