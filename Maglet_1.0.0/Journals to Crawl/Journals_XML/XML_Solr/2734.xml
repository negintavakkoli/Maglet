<add><doc><field name="journal_id">10014</field><field name="abstract">هدف پژوهش حاضر، بررسی رابطه میان سبک‌های رهبری و عدالت سازمانی با اعتماد کارکنان بود. این پژوهش از لحاظ ماهیت مساله و هدف، پژوهشی کاربردی محسوب می‌شود و از لحاظ روش گردآوری داده‌ها توصیفی-پیمایشی به‌شمار می‌رود. جامعه آماری پژوهش، کارکنان مدیریت پشتیبانی ساخت و تامین کالای شرکت ملی نفت ایران بود که با استفاده از روش نمونه‌گیری تصادفی ساده و فرمول مورگان تعداد 244 نفر برای حجم نمونه انتخاب شدند. برای گردآوری اطلاعات از پرسشنامه‌های استاندارد سنجش سبک رهبری‌، اعتماد سازمانی و اعتماد استفاده شده است. تجزیه و تحلیل داده‌ها با استفاده از روش‌ همبستگی پیرسون و با کمک نرم‌افزارهایSPSS انجام شده است. نتایج حاصل از این پژوهش نشان داد که بین سبک‌های رهبری (تحول آفرین و تبادلی) و عدالت سازمانی (توزیعی و رویه‌ای) با اعتماد کارکنان در واحد مورد مطالعه ، رابطه معنی‌داری وجود دارد. همچنین نتایج به‌دست آمده از آزمون فریدمن نشان داد که عدالت رویه‌ای با میانگین 4.69 در رتبه اول و عدالت توزیعی با 4.06 در رتبه دوم و نیز متغییر رهبری تحول آفرین با میانگین 3.76 و رهبری تبادلی با رتبه 3.29 از اهمیت متفاوتی برخوردار هستند .</field></doc></add>