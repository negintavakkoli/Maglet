<add><doc><field name="journal_id">10014</field><field name="abstract">هدف این پژوهش، شناسایی تفاوت‌های شناختی مدیران خبره و تازه‌کار در انجام اهم وظایف مدیریتی از طریق بررسی دیدگاه و تجارب آن‌ها بود . بدین منظور از دو مجموعه وابسته به شرکت ملی پالایش و پخش فرآورده‌های نفتی دو گروه 4 نفره از مدیران خبره و تازه‌کار انتخاب شدند و جهت استخراج تجارب آنان، با هر شرکت ­­کننده یک مصاحبه‌ی تحلیل وظیفه شناختی صورت گرفت. داده­ ها با استفاده از راهنمای کراندل، کلین و هافمن (2006) کدگذاری شد و هر دو گروه با یکدیگرمقایسه شدند. نتایج پژوهش، تفاوت­ های شناختی متعددی را بین گروه های مختلف مدیران مشخص نمود که از جمله بارزترین آن ها می توان به مواردی همچون: در نظر گرفتن احتمالات، جلب موافقت دیگران و همراه کردن آن‌ها در تصمیم گرفته شده و توجه به اهمیت نیروی انسانی در گروه خبره  اشاره نمود  که بیشتر از گروه تازه‌کار، مورد تأکید قرار گرفته اند . این تفاوت­ های شناختی شناسایی شده، می­تواند سازمان را در انتخاب مدیران مناسب، شناسایی نقاط ضعف در عملکرد آنها و آموزش مدیران، یاری رساند.</field></doc></add>