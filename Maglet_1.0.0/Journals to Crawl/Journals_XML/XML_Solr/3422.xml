<add><doc><field name="journal_id">10018</field><field name="abstract">مطالعه حاضر تلاش دارد تا نقش و کارکرد دولت در قابلیت‌آفرینی نوآورانه را تحت تأثیر جریان همگرایی فناورانه مورد تحلیلی آینده-نگرانه قرار دهد. رویکرد این تحقیق، کیفی و توصیفی بوده و در آن از استراتژی‌های تحلیل ریخت‌شناختی و سناریوسازی استفاده شده است؛ بدین صورت که رایج‌ترین سازوکارهای حمایت دولت از فرایند تقویت قابلیت نوآورانه شناسایی و در قالب مدلی ارائه و به صورت موازی، مهمترین دستاوردهای حاصل از کاربرد فناوری‌های همگرا نیز بر اساس یکی از مدل‌های معتبر استخراج شده است. سپس با تشکیل نشست خبرگان و اجرای تکنیک تحلیل ریخت‌شناختی، شدت تاثیرگذاری جریان همگرایی فناورانه بر هرکدام از سازوکارهای حمایتی مورد برآورد قرار گرفته و با اجرای تکنیک سناریوسازی، سه سناریوی بدیل از آینده نقش دولت در قابلیت نوآوری تحت تاثیر فناوریهای همگرا (شامل سناریوهای حداقلی، میانه و حداکثری) طراحی شده است. نتایج تحقیق نشان می‌دهد که با بهره‌گیری هوشمندانه از ظرفیت‌های انقلابی فناوری‌های همگرا می‌توان آینده مطلوب از نقش دولت در توسعه قابلیت نوآورانه را زمینه‌سازی نمود و این جایگاه را در مقایسه با شرایط فعلی به شدت تکامل بخشید.</field></doc></add>