<add><doc><field name="journal_id">10033</field><field name="abstract">به منظور مطالعه تاثیر سطوح مختلف عمق کاشت و مقادیر مختلف بنه بر عملکرد گل و بنه زعفران، آزمایشی در سال زراعی ۹۴-۱۳۹۳ در مزرعه تحقیقاتی دانشکده کشاورزی دانشگاه فردوسی مشهد، به صورت آزمایش فاکتوریل بر پایه طرح بلوک‏های کامل تصادفی اجرا شد. تیمارهای آزمایش شامل مقادیر مختلف بنه برای کاشت در چهار سطح ۷، ۸، ۹ و ۱۰ تن بنه در هکتار و عمق کاشت بنه در سه سطح ۱۵، ۱۰ و ۲۰ سانتی‏متر از سطح خاک بود. نتایج آزمایش نشان داد که عملکرد و تعداد بنه‌های دختری تحت تأثیر اثرات ساده تیمار‌ها قرار گرفت. اثر متقابل مقادیر مختلف بنه و عمق کاشت تأثیر معنی‌داری بر سایر صفات مورد بررسی گل و بنه زعفران داشت. افزایش مقدار بنه تا ۹ تن در هکتار و کاهش عمق کاشت به ۱۰ سانتی‌متر سبب افزایش عملکرد گل‌تر، وزن خشک کلاله، تعداد گل و قطر بنه‌های دختری در سال اول شد. بیشترین مقدار عملکرد بنه دختری مربوط به تیمار ۸ تن بنه در هکتار بود به طوری‌که عملکرد بنه دختری نسبت به تیمار ۷ تن بنه در هکتار و ۱۰ تن بنه در هکتار به ترتیب ۲/۳۳ و ۹/۱۵ درصد افزایش داشت، همچنین بیشترین و کمترین وزن خشک بنه در عمق کاشت ۱۰ و ۲۰ سانتی‌متر به دست آمد. تیمار ۱۰ تن بنه در هکتار با تعداد بنه معادل ۱۷۳ بنه در متر مربع بیشترین تعداد بنه دختری را به خود اختصاص داد به طوری که افزایش مقدار بنه کشت شده از ۷ تن به ۱۰ تن باعث افزایش ۱۰۱ درصدی در تعداد بنه‌های دختری تولید شده شد. باتوجه به عملکرد پایین زعفران در سال اول، افزایش مقدار بنه مصرفی تا حد مطلوب و کاهش عمق کاشت می‏تواند علاوه بر افزایش عملکرد گل زعفران در سال اول منجر به تولید بنه‌های دختری درشت‌تر جهت عملکرد بهتر در سال‏های بعد شود</field></doc></add>