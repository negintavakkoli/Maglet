<add><doc><field name="journal_id">10038</field><field name="abstract">در مطالعه پیش رو تاثیرات باران‌های اسیدی و قلیایی بر خصوصیات ژئوتکنیکی خاک رس با پلاستیسیته پایین مربوط به نواحی شمال شرقی اصفهان مورد ارزیابی قرار گرفته است. در این مطالعه آزمایشگاهی جهت بازسازی فرآیند اندرکنش میان باران مصنوعی و خاک از یک سیستم نفوذ آب در خاک خاص استفاده شده است. بدین صورت که نمونه‌های بازسازی شده در قالب‌ها، تحت نفوذ باران‌های اسیدی و قلیایی درpH‌ها و سال‌های بارش مختلف قرار گرفتند. آزمون‌های حدود اتربرگ، ضریب نفوذپذیری خاک، آزمون ظرفیت باربری کالیفرنیا و مقاومت فشاری محصور نشده نمونه خاک با pH مختلف جهت بررسی تغییرات مکانیکی خاک نسبت به خاک با درجه اسیدیته خنثی (pH=۷) انجام شده است. با استفاده از نتایج آزمایش‌های انجام شده اثر نفوذ آب با pH‌های مختلف بر روی رفتار مکانیکی خاک مورد نظر بررسی شده است. نتایج نشان می‌دهد که بطور کلی با اسیدی‌تر شدن یا قلیایی‌تر شدن هر چه بیشتر آب نفوذی مقادیر حدود اتربرگ (حد روانی و شاخص خمیری) نسبت به نمونه با درجه اسیدیته خنثی افزایشی در حدود ۶٪ در شاخص خمیری و ۱۱٪ در حد روانی را نشان داده است و میزان نفوذپذیری خاک نیز نسبت به نمونه با pH=۷ افزایشی چشمگیری داشته است و در مقادیر مقاومت فشاری محصور نشده و شاخص باربری کالیفرنیا نیز روندی کاهشی مشاهده شده است به گونه‌ای که کاهش در برخی از این مقادیر نسبت به نمونه با باران خنثی به بیش از ۵۰٪ می‌رسد.</field></doc></add>