<add><doc><field name="journal_id">10038</field><field name="abstract">برداشت از مخازن نفت و گاز افت فشار منفذی این مخازن را به دنبال خواهد داشت و در نتیجه میزان فشار مؤثر ناشی از وزن سنگ­های روباره­ی مخزن افزایش یافته و باعث تراکم مخزن می­گردد. در صورتی­که میزان تراکم سنگ مخزن از حد معینی فراتر رود سنگ­های روباره در اثر وزن خود شروع به فرونشست خواهند کرد. با توجه به اهمیت میدان گازی پارس‌جنوبی و مشترک بودن این میدان بین ایران و قطر، محاسبه و مدل­سازی فرونشست سطح میدان که می­تواند تأثیر بسزایی در عملیات بهره­برداری از این میدان داشته باشد از اهمیت بالای برخوردار است. در این پژوهش ابتدا با استفاده از تئوری تراکم تک­محوره­ی، تراکم مخزن پارس­جنوبی در انتهای دوره­ی برداشت محاسبه شده و سپس با استفاده از روش مدل‌سازی تحلیلی و نیمه­تحلیلی (با استفاده از نرم‌افزار AEsubs) فرونشست ایجاد شده در سطح میدان در اثر تراکم مخزن تعیین گردید. بر اساس مطالعات انجام شده مقدار تراکم مخزن پارس جنوبی در پایان دوره‌ی برداشت در حدود ۵/۰ متر و بیشنه فرونشست ایجاد شده در سطح این میدان بر اساس دو روش مدل‌سازی بیش از ۶/۰ متر برآورد گردیده است.</field></doc></add>