<add><doc><field name="journal_id">10040</field><field name="abstract">چکیده: هدف مقاله حاضر مطالعه‌ی تفاوت‌های نقاشی‌های زنان و مردان، بدون محدود شدن به پیش‌فرض‌های هنر زنانه و هنر مردانه است. به همین دلیل ابتدا به جریان پیدایش دوگانگی هنر زنانه و مردانه در طول قرن هجدهم و نوزدهم می‌پردازیم. سپس گونه‌های مختلف نقاشی زنان، نقاشی زنانه و نقاشی فمینیستی را از یکدیگر متمایز می‌کنیم تا برنامه‌ای عملی برای مطالعه‌ی نقاشی زنان تدوین شود. در نهایت سعی می‌کنیم با ارایه‌ی یک مدل نظری تفاوت میان شگردهای بصری، سبک هنری، فضای رنگی و … را در نقاشی زنان و مردان نشان دهیم. جامعه‌ی آماری شامل ۲۵۲۵ تابلو و جامعه‌ی نمونه شامل ۳۷۰ تابلو نقاشی می‌باشد که در سه ماه اول سال ۱۳۸۷ در ۶۰ نگارخانه‌ی فعال تهران به نمایش درآمده‌اند. یافته‌های تحقیق نشان می‌دهد که نقاشی‌ زنان به لحاظ شگردهای بصری، روشن‌‌تر، منظم‌تر، شفاف‌تر و پرتزیین‌تر از نقاشی‌های مردان است. هم‌چنین به لحاظ سبکی، سمبولیستی‌تر و دکوراتیو‌تر هستند.</field></doc></add>