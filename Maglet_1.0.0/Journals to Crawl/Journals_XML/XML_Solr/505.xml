<add><doc><field name="journal_id">10001</field><field name="abstract">ایجاد ارزش برای سهامداران از اهداف مهم شرکت­ها است و هنگامی محقق می­شود که شرکت­ها سلامت مالی داشته باشند. ساختار تأمین مالی که یکی از مهم‌ترین تصمیم‌های مدیران است، در رفتار شرکت­ها در بازار محصول، تلاش آنها برای رقابت و درنهایت، در بازده­‌های رقابتی تأثیر می­گذارد. توجه به بازار رقابت در تعیین روش تأمین مالی مناسب در افزایش بازده شرکت­ها اهمیت دارد. در این پژوهش، رابطۀ ساختار سرمایه و عملکرد شرکت­ها بررسی و توجه ویژه‌ای به رقابت در بازار محصول در صنایع شده است. نتایج بررسی داده­های مالی برگرفته از صورت­های مالی ۸۱ شرکت تولیدی در بازده زمانی ۱۳۸۸ – ۱۳۹۳ با به‌کارگیری نرم افزار استتا ۱۱ نشان‌دهندۀ تأثیر منفی اهرم مالی در نرخ بازده دارایی­ها است. اثر تعدیل‌کنندگی رقابت بازار محصول در رابطۀ اهرم مالی و نرخ بازده دارایی­ها، منفی و معنادار است؛ اما اثر تعدیل‌کنندگی رقابت در بازار محصول در رابطۀ منفی بین اهرم مالی و ارزش افزودۀ اقتصادی، مثبت و معنادار است.</field></doc></add>