<add><doc><field name="journal_id">10014</field><field name="abstract">عوامل مختلفی می‌تواند بر روی کیفیت زندگی کاری منابع انسانی به‌عنوان اساسی‌ترین منبع سازمان تاثیرگذار باشد. در این باره بررسی تاثیر متغیر بهداشت شغلی در رابطه بین اعتیاد به کار و کیفیت زندگی کاری کارکنان موضوعی است که این پژوهش به مطالعه آن پرداخته است. تحقیق حاضر از نظر هدف، کاربردی و از نظر روش پژوهشی توصیفی از نوع پیمایشی است. جامعه آماری تحقیق را کارکنان سکوی سروش بالغ بر۱۶۰ نفر تشکیل داده است. با استفاده از روش نمونه‌گیری تصادفی ساده و فرمول کوکران حجم نمونه ۱۱۳ نفر برآورد گردید. پرسشنامه‌های استاندارد اعتیاد به کار اسپنس و رابینز، کیفیت زندگی کاری والتون و نیز پرسشنامه بهداشت شغلی گلدبرگ و هیلر به‌عنوان ابزار گردآوری داده‌ها مورد استفاده قرار گرفت. آزمون فرضیه‌های پژوهش توسط نرم‌افزار Smart PLS انجام شد و یافته‌های پژوهش نقش میانجی‌گری بهداشت شغلی را در این رابطه تایید نمود. علاوه بر این نتایج نشان داد که اعتیاد به کار بر کیفیت زندگی کاری تاثیر مثبت و معنادار دارد اما بر بهداشت شغلی دارای تاثیر منفی است.</field></doc></add>