<add><doc><field name="journal_id">10008</field><field name="abstract">در این مقاله برای محاسبه‌ی نقاط بهینه سفارش‌دهی در سیستم‌های کنترل موجودی و به‎طور خاص برای سیستم‌های سفارش‌دهی مرور دائم (r,Q) روشی با استفاده از منطق فازی ارایه شده است که به‌طور مشابه برای دیگر روش‌های سفارش‏دهی نیز می‌تواند استفاده شود. از آنجا که در مدل‌های سفارش‏دهی نمی‌توانیم به‌طور دقیق پارامترهایی مثل هزینه را پیش‌بینی نماییم، با ابهام رو به‌رو خواهیم بود. در چنین حالتی استفاده از مقادیر دقیق موجب ایجاد اشتباه در تصمیم‎گیری می‌شود. از طرفی استفاده از روش‌های آماری نیز برای پارامتر های مبهمی چون هزینه معقول به‌نظر نمی‌رسد. به‌همین منظور در این مقاله راهکاری برای استفاده از اعداد فازی در تصمیم‌گیری‌های مربوط به کنترل موجودی سیستم‌های سفارش‏دهی ارایه شده است. برای فازی‎سازی از اعداد فازی ذوزنقه‌ای استفاده شده است. در غیر فازی کردن اعداد فازی نهایی نیز از روش فاصله‌ی علامت‌دار استفاده شده و در نهایت مثالی عددی برای شرح مدل آورده شده است.</field></doc></add>