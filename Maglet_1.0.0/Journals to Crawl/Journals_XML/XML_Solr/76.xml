<add><doc><field name="journal_id">10002</field><field name="abstract"> هدف: پژوهش حاضر با هدف شناسایی مؤلفه‌های سرمایه اجتماعی در بعد شناختی (ذهنی) از دیدگاه حضرت امام خمینی (ره) در کتاب صحیفه نور انجام گرفت. روش: روش پژوهش کیفی، از نوع تحلیل محتوای استقرایی بود. بدین منظور از مجموع کتاب۲۲ جلدی صحیفه امام خمینی (ره)، تعداد ۱۵ جلد انتخاب و با استفاده از فیش برداری به روش کتابخانه‌ای از طریق فرایندهای طبقه بندی نظام مند، کدبندی، و تم سازی مورد تحلیل قرار گرفت. یافته‌ها: نتایج نشان داد که «خدا محوری»، «اسلام محوری»، «اعتماد»، «قانون گرایی» و «خدمت برای خدا و اعتقاد به نظارت الهی»، مهمترین مؤلفه‌های بعد شناختی (ذهنی) سرمایه اجتماعی در بیانات امام خمینی (ره) بود که در این مقاله بدان پرداخته شده است. نتیجه گیری: نتایج این پژوهش نشان داد که حضرت امام (ره) همواره مردم و مسؤولان را به خدمت به خلق و توجه به دستورات الهی و سیره پیامبر (ص) و ائمه (ع) سفارش و بر ضرورت افزایش اعتماد و انسجام در پرتو عمل به قوانین تأکید نموده بود.</field></doc></add>