<?xml version="1.0" encoding="UTF-8"?>
<!-- generator="FeedCreator" -->
<rss version="2.0">
    <channel>
        <title>مجله علمی &quot;مدیریت فرهنگ سازمانی&quot;</title>
        <description>مجله علمی &quot;مدیریت فرهنگ سازمانی&quot;</description>
        <link>https://jomc.ut.ac.ir/</link>
        <lastBuildDate>Thu, 23 Jul 2020 17:14:37 +0100</lastBuildDate>
        <generator>FeedCreator</generator>
        <image>
            <url></url>
            <title>مجله علمی &quot;مدیریت فرهنگ سازمانی&quot;</title>
            <link>https://jomc.ut.ac.ir/</link>
            <description>Feed provided by مجله علمی &quot;مدیریت فرهنگ سازمانی&quot;. Click to visit.</description>
        </image>
        <item>
            <title>اثر فاصله از قدرت بر قصد افشاگری کارکنان با نقش ...</title>
            <link>https://jomc.ut.ac.ir/article_73753_0.html</link>
            <description>یکی از مهم‌ترین پارامترهای نظام اداری هرکشوری افشای فساد و سوء رفتارهای صورت گرفته در محیط کاری است. با اینکه عواملی همچون رهبری اقتدارگرا و حاکمیت فرهنگ سکوت، کارکنان را به عدم افشای فساد ترغیب می‌کند، با این حال شجاعت اخلاقی آنان بر قصد برملا ساختن انحرافات بسیار تأثیرگذار است. هدف از انجام این تحقیق، بررسی اثر فاصله قدرت بر قصد افشاگری کارکنان با نقش میانجی شجاعت اخلاقی است. این تحقیق از لحاظ هدف کابردی، از لحاظ نحوه گردآوری داده‌ها، توصیفی – همبستگی و از نوع تحقیقات کمی است. جامعه آماری تحقیق کلیه کارکنان شاغل در گمرک بندر شهید رجایی به تعداد 420 نفر است. حجم نمونه براساس جدول مورگان 200 نفر بود که به روش تصادفی ساده انتخاب شدند. ابزار گردآوری داده‌ها پرسشنامه بود که پایایی آن با استفاده از آلفای کرونباخ مورد تأیید قرار گرفت. برای تجزیه و تحلیل داده‌ها از مدل‌سازی ساختاری و نرم‌افزار AMOS استفاده شد. نتایج حاصل از تجزیه و تحلیل داده‌ها نشان داد کارکنانی که باور بیشتری به قدرت مدیران داشته باشند و آنان را در انجام امور مبسوط‌الیه می‌دانند، سکوت هوشمندانه را در پیش گرفته و از صحبت کردن در مورد انحرافات پرهیز می-کنند. همچنین کارکنانی که شجاعت اخلاقی بالاتری دارند، علی‌رغم همه محدودیت‌ها و احتمال آسیب دیدن، خود را به افشای فساد ملزم می‌دانند. سرانجام اینکه در تجزیه و تحلیل داده‌ها،  نقش میانجی متغیر شجاعت اخلاقی در تأثیر فاصله قدرت بر قصد افشاگری را مورد تأیید قرار داد.</description>
            <pubDate>Sat, 23 Nov 2019 20:30:00 +0100</pubDate>
        </item>
        <item>
            <title>توسعه چارچوب خط‌مشی‌گذاری در بانکداری الکترونیک</title>
            <link>https://jomc.ut.ac.ir/article_73758_9818.html</link>
            <description>به دلیل پویایی بالای بانکداری الکترونیک، تغییرات مداوم کسب‌‌وکارهای وابسته به بانک، و ظهور فناوری‌های دگرگون‌کننده خط‌مشی‌گذاری در این حوزه با چالش‌های متعدد روبه‌رو شده و بهره‌گیری از مدل‌های رایج خط‌مشی‌گذاری را دشوار کرده است. از آنجا که خط‌مشی‌گذاری به فرهنگ عمومی جامعه و ساختارهای اجرایی کشور و ذی‌نفعان متعدد داخلی وابستگی فراوان دارد هدف از این پژوهش ارائة چارچوبی برای خط‌مشی‌گذاری در بانکداری الکترونیک با لحاظ کردن همة ملاحظات و شرایط یادشده بود. روش تحقیق کیفی و به طور مشخص فراترکیب بود. بدین منظور ابتدا همة مدل‌های رایج خط‌مشی‌گذاری در متون و پیشینة خط‌مشی‌گذاری شناسایی شد تا از طریق تجزیة مدل‌های گذشته به اجزای آن‌ها و ترکیب آن‌ها یک چارچوب توسعه‌یافتة جدید خلق شود. بر این اساس از بین بیست و شش مدل بررسی‌شده پنج مدل آشفته، سیستمی، فرایندی، سیگنال‌های ضعیف، و نظریة بازی‌ها با توجه به معیارهایی مانند عدم‌قطعیت، عدم‌جامعیت موضوع، عدم‌یکپارچگی بازیگران، رویکرد خارج به داخل انتخاب شد. سپس، با استفاده از تجزیة اجزای این مدل‌ها و ترکیب اجزا به روش کدگذاری باز، چارچوب نهایی خط‌مشی‌گذاری برای بانکداری الکترونیکی ارائه شد.</description>
            <pubDate>Mon, 21 Sep 2020 20:30:00 +0100</pubDate>
        </item>
        <item>
            <title>تعادل نامتقارن در بستر سازمان های مردم نهاد</title>
            <link>https://jomc.ut.ac.ir/article_73759_0.html</link>
            <description>پژوهش حاضر به تبیین پدیده &amp;laquo;سازمان های مردم نهاد&amp;raquo; و بستر مربوط به آن در کشور می پردازد. در این پژوهش از روش شناسی ظاهرشونده در &amp;laquo;نظریه داده بنیاد&amp;raquo; استفاده شد و بر اساس اصل نمونه گیری نظری 20 مصاحبه با دست اندرکاران آگاه در این حوزه، تا رسیدن به اشباع نظری صورت گرفت. در ادامه با کدگذاری داده ها و مقایسه مستمر در فرآیند کدگذاری، 980 کد، 12 مفهوم و یک مقوله محوری به عنوان مدل نهایی با عنوان &amp;laquo;تعادل نامتقارن در بستر سازمان های مردم نهاد&amp;raquo; پدیدار شد. مدل حاصل تعادل نامتقارنی را نشان می دهد که در آن عدم سلامت سمن ها و بستر مربوط آن بیش از سلامت آن است؛ بعلاوه نگاه امنیتی دولت نسبت به سمن ها چشمگیر است. نتایج حاصل از یافته های پژوهش ضرورت ایجاد تغییراتی در جهت رشد سلامت این پدیده و بستر آن را تأکید می کند.</description>
            <pubDate>Sat, 23 Nov 2019 20:30:00 +0100</pubDate>
        </item>
        <item>
            <title>بررسی عکس العمل مخاطب به آمیخته بازاریابی سبز با ...</title>
            <link>https://jomc.ut.ac.ir/article_73760_0.html</link>
            <description>تحقیق حاضر به بررسی عکس العمل مخاطب فعالیتهای بازاریابی به آمیخته بازاریابی سبز با لحاظ نقش ادراک از شخصیت برند پرداخته است. نمونه اماری شامل 458 نفر از مشتریان هایپراستار هستند که در معرض و مخاطب فعالیتهای بازاریابی شرکت بوده اند. برای جمع آوری داده ها از پرسشنامه استفاده شد و پایایی پرسشنامه با یک مرحله پیش آزمون در یک نمونه 30 تایی اندازه گیری شد. جهت بررسی مدل های اندازه گیری متغیرهای تحقیق و آزمون فرضیات از نرم افزار  22Amos و روشهای آماری تحلیل عاملی تاییدی و مدل سازی معادلات ساختاری استفاده شده است.  در این تحقیق متغیرهای نگرش، اعتماد، رضایت و قصد خرید تحت عنوان سازه عکس العمل مخاطب مفهوم سازی شد. نتایج تحقیق نشان داد بازاریابی سبز با واسطه ادراک از شخصیت بر عکس العمل تاثیر دارد اما تاثیر مستقیم و بدون واسطه بازاریابی سبز بر عکس العمل مورد تایید قرار نگرفت. همچنین در الگوی روابط بین متغیرهای عکس العمل مخاطب، تأثیر رضایت بر اعتماد، اعتماد بر نگرش و قصد خرید و بالاخره نگرش بر قصد خرید تایید و تاثیر رضایت بر نگرش رد شد.</description>
            <pubDate>Sat, 23 Nov 2019 20:30:00 +0100</pubDate>
        </item>
        <item>
            <title>طراحی مدل مدیریت منابع انسانی اثربخش مبتنی بر فرهنگ ...</title>
            <link>https://jomc.ut.ac.ir/article_73761_0.html</link>
            <description>درک نظریه های علم مدیریت به  ویژه در حوزه مدیریت منابع انسانی بدون توجه به بسترهای فرهنگی که در شکل گیری آنها نقش داشته اند میسر نمی باشد. از آنجا که هر سازمان دارای واحدهای مختلفی می باشد، نمی توان برای تمام آنها یک فرهنگ خاص تعریف نمود، بنابراین می بایست هر واحد سازمانی با شرایط خاص خود ،در فرهنگ سازمانی متناسب تعریف شده تا اثربخشی آن افزایش یابد. بر همین اساس در این پژوهش نظام های ورود ،نگهداری و خروج منابع انسانی متناسب با فرهنگ سازمانی خاص با در نظر گرفتن سیاستها و قوانین موجود در نظام اداری کشور منطبق گردیده و داده های جمع آوری شده و نظرات خبرگان از طریق ابزار ترکیبی پرسشنامه و مصاحبه با استفاده از منطق فازی مورد تحلیل قرار گرفته و و پس از شناسایی بسترهای قانونی موجود ، موانع اجرایی آن احصاء و اصلاحات لازم نیز برای افزایش اثربخشی سازمانی در حیطه فرهنگ های مختلف سازمانی در حوزه استراتژیها و کارکردهای مدیریت منابع انسانی ارائه گردیده است.</description>
            <pubDate>Sat, 23 Nov 2019 20:30:00 +0100</pubDate>
        </item>
        <item>
            <title>تاثیر بازاریابی خیرخواهانه بر قصد خرید مصرف کننده ...</title>
            <link>https://jomc.ut.ac.ir/article_73762_0.html</link>
            <description>هدف بررسی تأثیر بازاریابی خیرخواهانه بر قصد خرید مصرف کنندگان تک ماکارون انجام گردید. برای رسیدن به این هدف عواملی که در این موضوع دخیل بودند شناسایی شدند، با استفاده از متغیر های بازاریابی خیرخواهانه، جذابیت برند، هویت مصرف کننده با شرکت، بدبینی مصرف کننده، احساسات اخلاقی و قصد خرید، مدل پژوهش شکل گرفته است. روش تحقیق حاضر، از نظر هدف، کاربردی بوده و بر حسب روش تحقیقی توصیفی است.ابزار گردآوری داده ها در این پژوهش پرسش نامه بوده که تعداد 350 پرسشنامه در بین مصرف کنندگان محصول تک ماکارون شهر تهران در فاصله زمانی آبان ماه تا دی ماه 1394 توزیع شد و تعداد 330 پرسشنامه قابل قبول جمع آوری گردید. تجزیه و تحلیل داده ها با استفاده از تحلیل همبستگی و الگویابی معادلات ساختاری و با کمک نرم افزار  AMOS18 انجام شده است. نتایج پژوهش نشان می دهد که: بازاریابی خیرخواهانه بر جذابیت برند، احساسات اخلاقی و قصد خرید مصرف کننده تاثیر  مثبت و معنادار دارد. ولی بر بدبینی مصرف کننده اثر معکوس و معنادار دارد.همچنین احساسات اخلاقی و هویت مصرف کننده با شرکت نیز بر قصد خرید تاثیر مثبت و معنادار دارند. در نهایت بدبینی مصرف کننده اثر معکوس بر قصد خرید محصول بازاریابی خیرخواهانه دارد.</description>
            <pubDate>Sat, 23 Nov 2019 20:30:00 +0100</pubDate>
        </item>
        <item>
            <title>در تکاپوی پویایی های تکوین منجی گرایی سازمانی در بخش ...</title>
            <link>https://jomc.ut.ac.ir/article_73766_0.html</link>
            <description>این پژوهش با هدف کاوش فرآیند تکوین منجی گرایی سازمانی در بخش دولتی انجام شده است. پژوهش از حیث هدف کاربردی و از نظر روش گردآوری داده ها توصیفی از نوع پیمایش است. در این راستا، پس از مطالعة ادبیات پژوهش و شناسایی مؤلفه های معرف پدیدة مورد مطالعه، پرسشنامة ماتریسی روابط مؤلفه ها تدوین و میان 15 نفر از اساتید مدیریت به عنوان خبرگان منتخب با روش نمونه گیری مفهوم توزیع شد. برای تحلیل داده ها، شبکة روابط علّی میان مؤلفه ها و سطوح آنها در چارچوب رهیافت مدل یابی ساختاری تفسیری کشف و بازنمایی شد. طبق یافته ها،  بافتار شرنگ‌آلود سازمان در سه سطح (فردی و مدیریتی در سطح اول، بین فردی در سطح دوم و سازمانی و منابع فیزیکی در سطح سوم) با تأثیر در عدم اجابت نیازهای اساسی اعضای سازمان، بنیادی ترین محرک گرایش به منجی در سازمان محسوب می شود. از برهم کنش نیازهای اجابت نشدة اعضای سازمان و ادراک وجود منجی نزد آنها -که خود تابعی از وجود صالحان مصلح در سازمان است- دیالکتیک ناکامی و امید شکل می گیرد که انتظار فعالانة ظهور منجی را سنتز می دهد. چنین انتظاری به ائتلاف منجی گرایان و انتخاب رهبری به عنوان مصلح جزء و در سطحی بالاتر به ارتقای مادی و معنوی منجی گرایان  و نیز به دست گرفتن ابتکار عمل در سازمان توسط ایشان می انجامد.</description>
            <pubDate>Sat, 23 Nov 2019 20:30:00 +0100</pubDate>
        </item>
        <item>
            <title>مقاله اصلاح شده-فهم فرآیند شکل گیری امیدواری سازمانی</title>
            <link>https://jomc.ut.ac.ir/article_73767_0.html</link>
            <description>هدف پژوهش حاضر، فهم فرآیند شکل گیری امیدواری سازمانی است. روش پژوهش، استراتژی نظریه پردازی داده بنیاد متنی می‌باشد. داده‌ها از پژوهش‌های پیرامون این مفهوم، از 76 مقاله،2 رساله دکتری و 2 کتاب گردآوری شدند و با فن کدگذاری تحلیل گردیدند. 186 کد شناسایی شده در قالب 61 مفهوم و نهایتاً 6 مقوله طبقه بندی گردیدند.  نتایج نشان داد که امیدواری سازمانی به عنوان مقوله محوری در الگوی پارادایمی پژوهش قرار گرفت و سایر مفاهیم بدست آمده، در قالب مقولات شرایط علی، شرایط زمینه‌ای، مداخله گر، استراتژی‌ها و پیامدها در الگو قرار گرفتند. شرایط علی اثرگذار بر امیدواری سازمانی به دو دسته کلی فردی، سازمانی تقسیم گردیدند، از جمله ذهن‌آگاهی، تعامل با چالش‌ها و ویژگی‌های شغلی. از جمله عوامل مداخله گر سازمانی موثر بر استراتژی‌ها نیز، می‌توان به سبک رهبری، حمایت اجتماعی و سازمانی ادراک شده، شفافیت سیاست‌های سازمانی و عدالت سازمانی ادراک شده اشاره نمود. برخی عوامل زمینه ای شناسایی شده نیز عبارتند از محیط معنوی، فضای صمیمانه سازمان، همچنین فرهنگ و محیط خانوادگی و سازمانی. استراتژی‌ها و پیامدها نیز به دو دسته استراتژی‌ها و پیامدهای فردی و استراتژی‌ها و پیامدهای سازمانی تقسیم گردیدند.</description>
            <pubDate>Sat, 23 Nov 2019 20:30:00 +0100</pubDate>
        </item>
        <item>
            <title>شناسایی عوامل سازمانی مؤثر بر دانشگاه کارآفرین (با ...</title>
            <link>https://jomc.ut.ac.ir/article_73769_9818.html</link>
            <description>این تحقیق با هدف ارائة تصویری جامع از عوامل سازمانی مؤثر بر دانشگاه کارآفرین از طریق ترکیب تحقیقات پیشین انجام شد. روش پژوهشْ کیفی با رویکرد فراترکیب بود. بدین منظور پس از جست‌وجو در پایگاه‌های اطلاعاتی، در فاصلة زمانی 1998 تا 2017، تعداد 325 مقاله در حوزة دانشگاه کارآفرین ارزیابی و در نهایت 65 مقاله، که به صورت مستقیم موضوع دانشگاه کارآفرین را بررسی کرده بودند، به روش هدفمند، انتخاب و وارد مرحلة تحلیل شدند. برای تجزیه‌وتحلیل داده‌ها از روش کدگذاری استفاده شد. پس از تحلیل یافته‌های محققان قبلی و ترکیب نتایج حاصله، تعداد 21 کد و 10 مفهوم و 5 مؤلفه شناسایی و اعتبار آن‌ها از طریق آزمون کاپای کافمن تأیید شد. سپس، میزان اهمیت و اولویت کدهای شناسایی‌شده با روش آنتروپی شانون تعیین شد. بر اساس یافته‌های تحقیق، کدهای رهبری قوی و همه‌جانبه و پشتیبان‌ـ ساختار منعطف و متمایزـ و روحیه و نگرش کارآفرینانة اعضا و فرهنگ سازمانی کارآفرینانه بیشترین ضریب اهمیت را در توسعة دانشگاه کارآفرین داشتند. در نهایت، پس از طی مراحل پژوهش، الگوی مؤلفه‌های سازمانی مؤثر بر دانشگاه کارآفرین ترسیم شد. نتایج‌ْ مؤید نقش رهبری و فرهنگ در تحول دانشگاه‌ها در جهت کارآفرینی بود. این پژوهش، با اتخاذ رویکردی جامع، بینش‌هایی ارزشمند در زمینة دانشگاه‌های کارآفرین ارائه می‌دهد.</description>
            <pubDate>Mon, 21 Sep 2020 20:30:00 +0100</pubDate>
        </item>
        <item>
            <title>ارائه چارچوب ادراکی از اخلاق حرفه ای بر اساس نص ...</title>
            <link>https://jomc.ut.ac.ir/article_74665_0.html</link>
            <description>سازمان و مدیریت به عنوان یکی از ارکان نظام بشری، از یک طرف، دیرینگی موضوعی و تمدنی دارد و از طرف دیگر، در نظام ارزشی مطرح است. اخلاق حرفه ای، یکی از ابعاد ناشناخته نظام ارزشی مدیریتی در سازمان هاست. اخلاق حرفه ای و مؤلفه های آن در سازمان می تواند در بهبود سیستم اداری مبتنی بر آموزه های اسلامی موثر باشد. در این مقاله به الگوی اخلاق حرفه ای در سازمان با استناد به آیات و روایات در دو قالب توضیحات تفصیلی و جدول محقق ساخته و استخراج یک مدل مفهومی از اخلاق حرفه ای در سازمان پرداخته شده است. روش این تحقیق از نظر هدف کاربردی  و از نظر نوع داده ها تحقیق کیفی  و از نوع تحقیق تحلیل محتوا  در شاخة تطبیقی است. جامعه آماری این پژوهش کلیه مستندات،  متون دینی و کتب تفسیر است. تقوا، ﺗﻮﮐﻞ ﺑﻪ ﺧﺪا، ﻋـﺪاﻟﺖ، ﺻﺪاﻗﺖ، اﻣﺎﻧﺖ داری، ﻣﺴﺌﻮﻟﯿﺖ ﭘﺬﯾﺮی، خوش گفتاری، دوراندیشی و .... مؤلفه های اصلی این مقاله را شامل می گردد. در این مقاله سعی بر آن شده است تا با این نگاه نو، مؤلفه های مورد نظر در سازمان با استفاده از آیات و روایات تبیین و تفسیر شود تا با الگوگیری از آن برای منابع انسانی سازمانی زمینه تحقق سازمان ارزشی فراهم شود. ﺑﺮ اﺳﺎس آﻧﭽﻪ در ﭘﮋوﻫﺶ ﺣﺎﺿﺮ ﺑﻪ دﺳﺖ آﻣﺪ؛ رﻋﺎﯾﺖ اﺻﻮل اﺧﻼق ﺣﺮﻓﻪ ای در ﺳﺎزﻣﺎن توسط ﮐﺎرﮐﻨﺎن و ﻣﺪﯾﺮان از اﻫﻤﯿﺖ وﯾـﮋه ای ﺑﺮﺧـﻮردار اﺳـﺖ و رﻋﺎﯾـﺖ ﻣﺆﻟﻔـﻪ ﻫـﺎی اﺧـﻼق ﺣﺮﻓﻪ ای ﻣﯽﺗﻮاﻧﺪ ﺑﻪ ﻋﻨﻮان ﻣﺰﯾﺖ رﻗﺎﺑﺘﯽ در ﺳﺎزﻣﺎن ﻫﺎ ﻣﺤـﺴﻮب ﺷﻮد.</description>
            <pubDate>Tue, 14 Jan 2020 20:30:00 +0100</pubDate>
        </item>
        <item>
            <title>تحلیل و بررسی اثر رهبری زهرآگین بر خروج از خدمت ...</title>
            <link>https://jomc.ut.ac.ir/article_75409_0.html</link>
            <description>این پژوهش اثر رهبری زهرآگین بر خروج از خدمت منابع انسانی با میانجیگری انسداد سازمانی را تحلیل و بررسی می‌کند. پژوهش حاضر از نظر هدف، کاربردی است و از لحاظ روش و ماهیت جزء تحقیقات توصیفی- پیمایشی است. برای سنجش متغیر رهبری زهرآگین از پرسشنامه اشمیت (2008)، خروج از خدمت منابع انسانی از پرسشنامه ودادی و همکاران (1392) و همچنین از پرسشنامه گیبنی و همکاران (2009) برای سنجش انسداد سازمانی استفاده گردید. روایی و پایایی پرسشنامه ها  با استفاده از روش روایی صوری و آلفای کرونباخ (74/0) تأیید گردید. جامعه آماری شامل سازمان‌های دولتی شهرستان خرم‌آباد می‌باشند که به روش نمونه‌گیری در دسترس و با کمک فرمول کوکران 214 نفر از کارکنان آنها به عنوان نمونه انتخاب شده‌اند. داده‌ها  از طریق روش مدلسازی معادلات ساختاری و نرم‌افزارهای Amos  و SPSS تحلیل گردید. تحلیل نتایج نشان داد که در سطح اطمینان 95% رهبری زهرآگین تأثیر مثبت و معناداری بر خروج از خدمت منابع انسانی دارد. بعلاوه تحلیل مسیر غیر‌مستقیم گویای نقش میانجی انسداد سازمانی در تأثیر رهبری زهرآگین بر خروج از خدمت منابع انسانی دارد. همچنین با توجه به خروجی نرم-افزار Amos برای رهبری زهراگین در سازمان‌های دولتی ویژگی‌های شخصیتی از بالاترین اهمیت برخوردار است. و در سازمان‌های دولتی برای خروج از خدمت منابع انسانی و انسداد سازمانی به ترتیب ابعاد عوامل شخصی و سوء رفتار از بالاترین اهمیت برخوردارند.</description>
            <pubDate>Wed, 11 Mar 2020 20:30:00 +0100</pubDate>
        </item>
        <item>
            <title>فراترکیب(مرور سیستماتیک) متغیرهای مدل پیشران های ...</title>
            <link>https://jomc.ut.ac.ir/article_75815_0.html</link>
            <description>زمینه:از موضوعات بسیار مهم سازمانی بالابردن و ارتقای کیفیت خدمات مدیریت شهری می باشد هوش فرهنگی می تواند به عنوان یکی از عوامل اثرگذار بر مدیریت شهری مورد توجه قرار گیرد و بستر مناسب را برای ارتقای کیفیت خدمات را فراهم کند. هدف: پژوهش حاضر با هدف مرور سیستماتیک متغیرهای مدل پیشران های هوش فرهنگی مدیران در راستای ارتقای کیفیت خدمات مدیریت شهری انجام شده است. روش تحقیق: محقق با استفاده از روش فراترکیب بازنگری دقیق و عمیق در موضوع انجام داده است برای این منظور با مراجعه به اسناد و مدارک معتبر قابل دسترس در سایت های الکترونیکی &quot;گوگل&quot;، &quot;مگیران&quot;، &quot;ساینس دایرکت&quot; در بازه زمانی 1994 تا 2019، از میان انبوه مقالات اولیه، تعداد 27 مقاله مناسب شناسایی شدند. به منظور تحلیل مقالات منتخب، مفاهیم تشکیل دهنده، ابعاد و مولفه های تاثیر گذار، از روش تحلیل محتوا و دلفی و MAXQDA استفاده شد.یافته:یافته های پژوهش در قالب 6 عامل شامل: هوش شناختی، هوش نگرشی، هوش مذهبی، هویت سازمانی، هوش انگیزشی، سرمایه اجتماعی، هوش رفتاری و 19 عامل فرعی ارائه شد.نتیجه گیری: توصیه می شود از آنجایی که هوش فرهنگی لازمه و مقدمه موفق ارائه کیفیت خدمات کارکنان است زمانی که افراد دارای توانمندی ها و مهارت های خاصی بوده و کانالهای مناسب هوش فرهنگی در ساختار مناسب سازمانی به کار گرفته شود، در نتیجه انگیزه افزایش کیفیت ارائه خدمات تقویت می شود.</description>
            <pubDate>Sat, 25 Apr 2020 19:30:00 +0100</pubDate>
        </item>
        <item>
            <title>تاثیر مضمون‌های فرهنگ اخلاق مداری بر بی‌طرفی ...</title>
            <link>https://jomc.ut.ac.ir/article_75828_0.html</link>
            <description>پژوهش حاضر با هدف بررسی تأثیر مضمون‌های فرهنگ اخلاق مداری بر بی‌طرفی حسابرس باتوجه به نقش تعدیل کننده رهبری تحول‌گرا شرکای حسابرس صورت گرفته است. این پژوهش از نوع کاربردی و به صورت توصیفی-هکبستگی است و در بازه زمانی ۶ ماه انجام گرفت. جامعه آماری پژوهش شامل ۲۱۱ نفر از حسابرسان شاغل در سازمان حسابرسی و موسسات حسابرسی بخش خصوصی است که با استفاده از روش نمونه گیری تصادفی ساده در نظر گرفته شد. جهت جمع آوری داده‌ها از پرسشنامه استفاده شد که روایی و پایایی آن مورد تایید قرار گرفت و به منظور تحلیل و آزمون فرضیه‌های پژوهش از تحلیل حداقل مربعات جزئی (PLS) استفاده شد. نتایج نشان داد، فرهنگ اخلاقی در موسسات حسابرسی بر رفتاری بی‌طرفانه حسابرس با شدت (۷۶/۴) تأثیر مثبت و معناداری دارد. همچنین مشخص گردید رهبری تحول‌گرا شریک حسابرس به عنوان متغیر تعدیل کننده با شده (۳۷/۴) تأثیر مثبت فرهنگ اخلاق‌مداری بر رفتار بی‌طرفانه حسابرس  را در جهت مثبت تقوی می‌نماید.</description>
            <pubDate>Sat, 25 Apr 2020 19:30:00 +0100</pubDate>
        </item>
        <item>
            <title>شناسایی عوامل نهادی موثر بر گزارش دهی پایداری در ...</title>
            <link>https://jomc.ut.ac.ir/article_75837_0.html</link>
            <description>جهان معاصر با چالش‌های زیست ‌محیطی و اجتماعی متعددی مواجه است که اداره و مدیریت مناسب آنها در گرو توجه و تعهد صنایع به گزارش‌دهی پایداری است. تحقیق حاضر تلاش کرد تا با استفاده از روش تحلیل محتوای کیفی و با تکیه بر تئوری نهادی، عوامل مؤثر بر گزارش‌دهی پایداری در صنعت نفت ایران را شناسایی کند. داده‌ها از طریق فیش‌برداری از متون مربوطه و مصاحبه نیمه ساختار یافته با 10 نفراز خبرگان و صاحبنظران مسئولیت اجتماعی صنعت نفت ایران گردآوری شد. یافته‏ها نشان داد که در صنعت نفت ایران عوامل اجباری و هنجاری بر گزارش‌دهی پایداری اثر دارند و عوامل تقلیدی تاثیری بر این گزارش‌دهی ندارند. به بیان دیگر ساختارها و قوانین و مقررات گزارش‌دهی پایداری در دولت و صنعت فشارهای اجباری برای گزارش‌دهی پایداری هستند. اما فقدان نظارت دولت بر گزارش دهی و بی‌توجهی مدیران صنعت نسبت به آن نقش این فشارها را کاهش می‌دهد. موسسات حرفه‌ای و علمی فشار هنجاری برای گزارش‌دهی پایداری در این صنعت ایجاد می‌کنند اما بی‌توجهی شرکت‌های حسابرسی به این گزارش‌دهی این فشار را تعدیل می‌کند. صنعت نفت ایران به دلایل گوناگون از جمله ملی بودن، برای گزارش‌دهی پایداری تحت تأثیر فشارتقلیدی نیست. بنابراین توجه به نوع سازمان در اثرگذاری فشارهای تقلیدی بر گزارش‌دهی پایداری در صنایع و کشورهای گوناگون در تحقیقات و نیز تدوین معیارهای حسابرسی برای ارزیابی عملکرد پایداری شرکت‌های نفتی و نظارت جدی بر ارائه گزارش پایداری توسط خط مشی گذاران و نهادهای نظارتی پیشنهاد می گردد.</description>
            <pubDate>Sat, 25 Apr 2020 19:30:00 +0100</pubDate>
        </item>
        <item>
            <title>فراتحلیل پیشایندها و پیامدهای توانمندسازی ...</title>
            <link>https://jomc.ut.ac.ir/article_76019_0.html</link>
            <description>هدف این تحقیق شناسایی پیشایندها و پیامدهای توانمندسازی روان‌شناختی کارکنان با استفاده از رویکرد فراتحلیل است. تحقیق حاضر از نظر هدف، توصیفی و از نظر نوع استفاده کاربردی و از نظر نوع داده‌ها، کمی است. جامعه مورد بررسی پژوهش، شامل مقالات چاپ شده در مجلات علمی- پژوهشی در زمینه توانمندسازی روان‌شناختی کارکنان از سال 1390 تا تابستان سال 1398 بود که 53 مورد با استفاده از روش نمونه‌گیری غیرتصادفی هدفمند به عنوان نمونه وارد فرایند فراتحلیل شدند. پژوهش‌های منتخب با استفاده از نرم افزار CMA2 (نرم افزار جامع فراتحلیل) مورد تحلیل قرار گرفتند. پایایی تحقیق شامل پایایی شناسایی از طریق توافق داوران در انتخاب پژوهش‌ها و طبقه‌بندی آن‌ها، پایایی کدگذاری از طریق توافق داوران درباره استفاده از مفاهیم خاص برای کدگذاری متغیرها و پایایی سطح معنی‌داری و اندازه اثر از طریق توافق در محاسبات اندازه اثر بین دو فراتحلیل‌گر به دست آمد. یافته‌ها نشان دادند که از بین پیشایندهای توانمندسازی روان‌شناختی کارکنان، به ترتیب متغیرهای رهبری خیرخواه (877/0)، مدیریت دانش (772/0)، سرمایه اجتماعی (616/0)، رهبری اصیل (609/0)، حافظه سازمانی (603/0) و رهبری معنوی (601/0) دارای بیشترین اندازه اثر هستند. همچنین از بین پیامدهای توانمندسازی روان‌شناختی کارکنان، به ترتیب متغیرهای آوای کارکنان (853/0)، مزیت رقابتی (734/0)، عملکرد شغلی (724/0)، معنویت در کار (655/0)، خلاقیت کارکنان (630/0) و جو نوآورانه (626/0) دارای بیشترین اندازه اثر هستند.</description>
            <pubDate>Fri, 08 May 2020 19:30:00 +0100</pubDate>
        </item>
        <item>
            <title>طراحی مدل بازی‌وارشده برای بهبود فرهنگ مشارکتیِ ...</title>
            <link>https://jomc.ut.ac.ir/article_76862_9818.html</link>
            <description>دانش در سازمان‌های رسانه‌ای در ذهن نیروی انسانی خلّاق قرار دارد. تسهیم دانش در این سازمان&amp;rlm;ها در خلأ فرهنگ و سیستم حمایتی از کار می&amp;rlm;افتد. بازی‌وارسازی یکی از روش‌های جدیدی است که سازمان‌ها برای افزایش انگیزه و فرهنگ مشارکتیِ کارکنان به کار می‌گیرند. هدف از این پژوهش طراحی سیستم بازی‌وار متناسب با نیازهای اصلی کارکنان سیما برای خلق سیستم حمایتی‌ـ انگیزشی در تسهیم دانش بود. این پژوهش در دو مرحله صورت گرفت. هدف از اجرای این دو مرحله اول شناسایی نیازهای انگیزشی کارکنان و دوم بازی‌وار کردن فرایند تسهیم دانش بود. بنابراین، در مرحلة اول با پانزده نفر از کارکنان سیما مصاحبة نیمه‌ساختاریافته‌ انجام شد. برای تحلیل مصاحبه‌ها روش تحلیل مضمون به کار رفت. سپس، دلفی اجماع با حضور هجده نفر از مشارکت‌کنندگان برگزار شد و در این مرحله نیز از ابزار پرسشنامه کمک گرفته شد. اجزای مدل طراحی‌شده برای سیستم تسهیم دانش بازی‌وار در سازمان رسانه‌ای دربرگیرندة نیازهای انگیزشی، مکانیک‌های بازی، رفتار و احساسات تسهیم دانش بود. نیازهای انگیزشی دو دسته‌اند؛ درونی و بیرونی. بر اساس نیازهای انگیزشی، انواع کاربر در چهار دستة کمال‌طلب، اجتماعی، کاشف، و مبارزه‌طلب جای می‌گیرند. رفتار و احساسات تسهیم دانش نیز دو دسته‌اند؛ رفتار و احساسات اهداکنندة دانش و رفتار و احساسات دریافت‌کنندة دانش.</description>
            <pubDate>Mon, 21 Sep 2020 20:30:00 +0100</pubDate>
        </item>
        <item>
            <title>ارائه الگوی اولویت‌های پیشگیری قلدری سازمانی: ...</title>
            <link>https://jomc.ut.ac.ir/article_76864_9818.html</link>
            <description>پیشگیری، به منزلة یک استراتژی عملیاتی، باعث می‌شود سازمان در مقابل پدیده‌های مخرب، همچون قلدری محیط‌ کار، واکنش‌های پویا و انعطاف‌پذیر داشته باشد و در نتیجه از نهادینه شدن رفتارهای مخرب جلوگیری شود. هدف از این پژوهش ارائة الگوی اولویت‌های پیشگیری از قلدری سازمانی بر اساس رویکرد فراگیر تفسیری‌ـ ساختاری بود. پژوهش‌ْ ترکیبی و مبتنی بر روش‌شناسی کیفی و کمّی است. جامعة آماری بخش کیفی شامل پانزده نفر از متخصصان دانشگاهی بود که در زمینة مدیریت رفتار و منابع انسانی تخصص داشتند. جامعة آماری بخش کمّی شامل سی مدیر منابع انسانی سازمان بنیاد شهید و امور ایثارگری سه استان سمنان و کرج و تهران بود که در بخش تحلیل ماتریسی مشارکت کردند. در این پژوهش ابتدا گزاره‌های مربوط به شیوه‌های پیشگیری از قلدری سازمانی از طریق مطالعة وسیع مطالب مرتبط با آن آغاز شد و پس از دسته‌بندی شصت و چهار مقاله محققان مقاله‌های دسته‌بندی‌شده را پایش و در نهایت سیزده پژوهش را وارد تحلیل فراترکیب کردند. پس از طی مراحل مربوط به تحلیل فراترکیب، هجده گزاره در قالب دو مؤلفه شناسایی شد که پس از تحلیل دلفی به یازده گزاره تقلیل یافت. در بخش تحلیل ساختاری‌ـ تفسیری فراگیر (TISM)، که به دلیل پیچیدگی ریاضی و عملیاتی سرآمد بر تحلیل ساختاری‌ـ تفسیری (ISM) است، در قالب مدل ارائه‌شده مشخص شد یازده گزارة شناسایی‌شده در پنج سطح، از تأثیرگذارترین تا کم‌اثرترین شیوه‌های پیشگیری از قلدری سازمانی، تفکیک شدند و مشخص شد تأثیرگذارترین گزاره جلوگیری از تبعیض و تعارض به منزلة یک گزارة مؤلفة تقویت سازة مدیریتی است و کم‌اثرترین گزاره‌ توزیع برابر اختیارات و مسئولیت‌ها به منزلة گزارة مؤلفة تقویت سازة ساختاری است.</description>
            <pubDate>Mon, 21 Sep 2020 20:30:00 +0100</pubDate>
        </item>
        <item>
            <title>نگاشت میمتیک و تبارشناسی فرهنگ سازمانی گوگل</title>
            <link>https://jomc.ut.ac.ir/article_76865_9818.html</link>
            <description>نگاشت میمتیک روشی برای کشف میم‌ها و دسته‌بندی آنان در قالب یک مدل چندسطحی است. میم به معنای یک عنصر فرهنگی تکثیرپذیر است که با الهام از مفهوم ژن در زیست‌شناسی تکاملی ابداع شده است. ابتدا، به کمک نگاشت میمتیک، توصیفی جامع از فرهنگ فعلی گوگل به دست آمد. با کدگذاری متون کتاب‌ها، مقالات، مصاحبه‌ها، مستند‌ها، و منابع آن‌لاین در باب گوگل ۱۳۴ میم استخراج و به ۴۰ میمکول (واحدی بزرگ‌تر، شامل چند میم هم‌خانواده) تقلیل داده شد. میمکول‌ها در شش سطح قرار گرفتند؛ شامل مفروضات بنیادین، ارز‌ش‌ها، هنجارها، جلوه‌های بیرونی، رویه‌های کاری، رویه‌های منابع انسانی. سپس، با هدف درک چگونگی شکل‌گیری فرهنگ گوگل در سیر تاریخ، از روش تبارشناسی بهره گرفته شد. در این شیوه با تشخیص پدر هر میم (فرهنگی که از آن اقتباس شده) یک نمودار شجره‌نامه‌ای از تبار فرهنگ سازمان ترسیم می‌شود. تا کنون ۸۵ فرهنگ تأثیرگذار بر گوگل از یونان و هند شناسایی شده‌اند. پژوهشگران در پژوهش حاضر توانستند مفهوم تئوریک میم را عملیاتی‌سازی کنند و در یک تحقیق تجربی به کار گیرند. نگاشت میمتیک ابزاری قدرتمند در دست مدیران و مشاوران و پژوهشگران سازمانی، به منظور واکاوی پدیدة فرهنگ و تغییر آن، است. مهندسی میمتیک با تشخیص میم معیوب می‌تواند برای اصلاح آن اقدام کند.</description>
            <pubDate>Mon, 21 Sep 2020 20:30:00 +0100</pubDate>
        </item>
        <item>
            <title>جستاری در ادراک کارکنان از پیروی هواخواهانه با ...</title>
            <link>https://jomc.ut.ac.ir/article_76866_9818.html</link>
            <description>هدف از این پژوهش کاوش ادراکات کارکنان یک سازمان دولتی در زمینة پیروی هواخواهانه با استفاده از فن استخراج استعاره&amp;rlm;ای زالتمن برای نیل به شناختی عمیق&amp;rlm;تر از آن بود. مشارکت&amp;rlm;کنندگان پژوهش از میان کارکنان سازمان با استفاده از روش نمونه&amp;rlm;گیری مفهوم به تعداد هجده نفر انتخاب شدند. مأخذ داده&amp;rlm;ها تصاویری بود که مشارکت&amp;rlm;کنندگان پژوهش در ارتباط با پدیدة مورد مطالعه یافته بودند. در جلسة مصاحبه، مطابق پروتکل، پرسش&amp;rlm;هایی مربوط به تصاویر مطرح و سپس پاسخ&amp;rlm;ها، به منظور کشف مفاهیم و ساختارها، تحلیل شد. در مجموع سی و پنج ساختار استخراج شد که به ترتیب ساختارهای پیروی کورکورانة پیرو هواخواه از رهبر، ماکیاولیسم پیرو هواخواه و تعصب کور او به رهبر، رفتارهای زهرآگین پیرو هواخواه و پیامدهای کژکارکردی برای سازمان، چاپلوسی پیرو هواخواه از رهبر، و نفاق و بی&amp;rlm;کفایتی رهبر واجد حد آستانة انتخاب برای نقشة اجماعی بودند. مطابق نقشة اجماعی، ماکیاولیسم و نفاق پیرو هواخواه و تعصب کور او در قبال رهبر ساختارهایی از نوع علت و دیگر ساختارها، به جز پیروی کورکورانة پیرو هواخواه از رهبر، که نقشی میانجی را در مدل ایفا می&amp;rlm;کرد‌، از نوع معلول شناخته شدند.</description>
            <pubDate>Mon, 21 Sep 2020 20:30:00 +0100</pubDate>
        </item>
        <item>
            <title>بازتاب تنهایی در محیط کار بر بیگانگی و کناره‌گیری ...</title>
            <link>https://jomc.ut.ac.ir/article_76867_9818.html</link>
            <description>تنهایی در محیط کار حسی ناخوشایند تعریف شده است که شبکة&amp;rlm; روابط اجتماعی فرد را از نظر کیفیت و کمیت به طور قابل توجهی کاهش می‌دهد. هدف از پژوهش حاضر بررسی رابطة بین تنهایی در محیط کار در قالب محرومیت عاطفی و عدم همراهی اجتماعی با بیگانگی از کار و کناره‌گیری فیزیکی یا روانشناختی از کار بود. در این رابطه، نقش تعدیلگر سرریز مثبت خانواده بر کار نیز آزمون شد. این پژوهش از لحاظ هدف کاربردی و از لحاظ نحوة&amp;rlm; گردآوری داده&amp;rlm;ها توصیفی از نوع پیمایشی است. جامعة&amp;rlm; هدف این پژوهش کارکنان شعب یکی از بانک‌های دولتی در شهر تهران بودند. روش نمونه&amp;rlm;گیری خوشه&amp;rlm;ای تصادفی بود و برای جمع&amp;rlm;آوری داده&amp;rlm; از پرسشنامه&amp;rlm;‌های استاندارد استفاده شد. داده&amp;rlm;ها به روش مدل&amp;rlm;سازی معادلات ساختاری با استفاده از نرم&amp;rlm;افزار Smart PLS3.2.6 تحلیل شدند. یافته&amp;rlm;های پژوهش نشان داد تنهایی در محیط کار صرفاً به صورت غیرمستقیم و از طریق بیگانگی از کار بر کناره‌گیری فیزیکی یا روانشناختی از کار تأثیرگذار است. نتیجة قابل ملاحظة دیگر این تحقیق معنادار بودن نقش تعدیلگر سرریز مثبت خانواده بر کار در رابطة میان بیگانگی و کناره‌گیری از کار بود. به عبارت دیگر، تأثیر بیگانگی از کار بر کناره‌گیری از کار در سطوح پایین‌تر سرریز مثبت خانواده بر کار قوی‌تر بود و عکس این رابطه در سطوح بالای سرریز مثبت خانواده بر کار مشاهده شد.</description>
            <pubDate>Mon, 21 Sep 2020 20:30:00 +0100</pubDate>
        </item>
        <item>
            <title>ارائه الگوی پارادایمی توسعه سرمایه اجتماعی در ...</title>
            <link>https://jomc.ut.ac.ir/article_76868_9818.html</link>
            <description>هدف از پژوهش حاضر ارائة الگوی پارادایمی توسعة سرمایة اجتماعی در سازمان‌های ورزشی بود. این پژوهش از نوع کیفی است که با به‌کارگیری نظریة داده‌بنیاد انجام شد. محدودة مطالعات ادارات ورزش و جوانان استان اصفهان و جامعة آماری پژوهش خبرگان آگاه به حوزة تحقیق بودند که نمونه‌گیری از آن‌ها به صورت هدفمند و با روش گلوله‌برفی انجام پذیرفت. ابزار گردآوری داده در این پژوهش مصاحبه از نوع نیمه‌ساخت‌یافته بود. در این تحقیق، داده‌ها بعد از انجام دادن بیست و سه مصاحبه به مرحلة اشباع نظری رسیدند. با این حال، جهت اطمینان از کفایت، یک مصاحبة دیگر نیز به انجام رسید. جهت تعیین روایی از معیار مقبولیت و لینکلن و گوبا و جهت تعیین پایایی از روش حسابرسی فرایند و توافق درونی استفاده شد. داده‌ها طی سه مرحلة کدگذاری باز و محوری و انتخابی تحلیل شدند. در سه مرحلة کدگذاری، مقوله‌های اصلی و فرعی شناسایی و به یک‌دیگر مرتبط شدند که عبارت بودند از شرایط علّی (ساختاری، ارتباطی، شناختی)، شرایط زمینه‌ای (ایجاد گروه‌های حرفه‌ای و سازماندهی گروه‌های حرفه‌ای)، شرایط مداخله‌گر (مدیریت منابع انسانی، فرهنگ سازمانی، عدالت سازمانی)، راهبردها (راهبردهای جذب و راهبردهای آموزشی)، و پیامدها (توانمندسازی کارکنان، خلاقیت و کارآفرینی، تعهد سازمانی، سلامت سازمانی، فرهنگ شهروندی سازمانی، کیفیت زندگی کاری، مدیریت دانش). در نهایت نیز پارادایم کدگذاری تشریح شد و مدل نهایی شکل گرفت. توجه به مدل ارائه‌شده می‌تواند زمینه‌ساز توسعة سرمایة اجتماعی در سازمان‌های ورزشی و بهره‌گیری از مزایای آن شود.</description>
            <pubDate>Mon, 21 Sep 2020 20:30:00 +0100</pubDate>
        </item>
        <item>
            <title>شناسایی عوامل تأثیرگذار بر موفقیت رفتار تأمین مالی ...</title>
            <link>https://jomc.ut.ac.ir/article_76248_0.html</link>
            <description>تأمین مالی جمعی، یک فراخوان عمومی در بستر اینترنت با جمعیت گسترده ای می‌باشد که با دریافت پاداش های مادی و معنوی همراه است. هدف گردآوری سرمایه‌های خرد در جامعه برای تأمین مالی بر روی انواع مختلفی از پروژه‌ها صورت می‌گیرد. در راستای مطالعات پیشین، در این پژوهش به عواملی که بر تأمین مالی جمعی تأثیر می‌گذارد، پرداخته شده است. سپس برای شناسایی عوامل جدید، وصحه‌گذاری بر نتایج به دست آمده در گذشته، مصاحبه نیمه ساختاریافته با 15نفرازکارشناسان و خبرگان تأمین مالی جمعی، که در خانه سرمایه‌گذاری فعالیت داشته اند، صورت گرفت. روش نمونه-گیری از نوع هدفمند قضاوتی است. برای تحقق این هدف از تحلیل محتوای کیفی استفاده شده است. طبق متون گذشته و مصاحبه‌های صورت گرفته عواملی که در موفقیت رفتار تأمین مالی جمعی تأثیرگذار هستند شناسایی شدند که این عوامل عبارتند از: عوامل جمعیتی، عوامل محیطی و عوامل تأثیرگذار بر پروژه. در تحلیل محتوایی، مفهوم‌های جدیدی از این عوامل با استناد بر مصاحبه استخراج گردید که در نهایت منجر به ایجاد  مدلی که بر  موفقیت تأمین مالی جمعی تأثیرگذار می باشد، را نشان می دهد</description>
            <pubDate>Fri, 29 May 2020 19:30:00 +0100</pubDate>
        </item>
        <item>
            <title>کاربرد مدل (ISM) جهت سطح‌بندی مؤلفه‌های ...</title>
            <link>https://jomc.ut.ac.ir/article_76316_0.html</link>
            <description>با توجه به اینکه هدف این پژوهش سطح‌بندی  و رتبه‌بندی ابعاد و شاخص‌های فرهنگ‌سازمانی است . پژوهشی توسعه‌ای و از نوع هدف توصیفی – تحلیلی است. در بخش سطح‌بندی از پرسشنامه مقایسات زوجی ISM استفاده  شد و برای تحلیل از روش مدل ساختار تفسیری  با نرم‌افزار EXCEL2013  بهره گرفته شد. همچنین در بخش رتبه‌بندی از پرسشنامه مقایسه‌ای AHP با تأکید بر میزان اهمیت استفاده شد. جامعه آماری در هر دو بخش ۲۰ نفر از خبرگان امر فرهنگ‌سازمانی بودند و بر اساس روش گلوله برفی انتخاب شدند. نتایج این روش نشان می‌دهد شاخص هدف‌گذاری پویا، توسعه و ترویج ارزش‌های حامی تغییر، مدیریت عملکرد متناسب با تغییر و مدیریت رفتارهای سازمانی متناسب با اهداف رفتاری تغییر بنا بر پیشنهاد مدل ISM از مهم‌ترین عوامل تأثیرگذار بر فرهنگ‌سازمانی است. رویکردهای راهبردی ، مدیریت عملکرد تغییر مدار ، سازمان‌دهی متناسب با تغییر ، کارکنان حامی تغییر، رهبری تحول‌گرا، مدیریت ارزش‌های سازمانی و مدیریت دانش و اطلاعات تغییر به ترتیب دارای رتبه اول تا هفتم در این پژوهش بودند.</description>
            <pubDate>Fri, 05 Jun 2020 19:30:00 +0100</pubDate>
        </item>
        <item>
            <title>طراحی مدل عصیان سازمانی بر اساس نظریه داده بنیاد</title>
            <link>https://jomc.ut.ac.ir/article_76317_0.html</link>
            <description>هدف از انجام این پژوهش، تدوین الگوی عصیان سازمانی می باشد. این پژوهش از نوع پژوهش های کیفی و با استفاده از نظریه داده بنیاد و مدل پارادایمی سیستماتیک استراوس و کوربین انجام شده است. در این راستا، مصاحبه های عمیق با استفاده از نمونه گیری نظری با تکنیک گلوله برفی با متخصصان و نخبگان جامعه شناسی، مدیرانی که در معرض عصیان سازمانی بوده اند و عصیانگران صورت گرفت. تعداد نمونه ها تا زمانی ادامه پیدا کرد که پاسخ ها به مرحله اشباع رسید (با تعداد 12 مصاحبه). تجزیه و تحلیل داده ها، طی سه مرحله کدگذاری باز، کدگذاری محوری و کدگذاری انتخابی انجام و سپس بر اساس مدل نظریه داده بنیاد، الگوی مورد نظر تبیین شد. &quot;عوامل فردی، سازمانی و محیطی&quot; بعنوان شرایط علی عصیان سازمانی، &quot;محرومیت نسبی و عدم عدالت&quot; بعنوان پدیده اصلی پژوهش، &quot;وجدان کاری، بی اعتمادی سازمانی و تعارض فرد و سازمان&quot; بعنوان عوامل مداخله گر و &quot;عدم توازن قدرت در سازمان، رفتارهای منافقانه، شک سازمانی، ضعف حاکمیت قانون و ضعف مشارکت در سازمان&quot; بعنوان عوامل زمینه ای از دیدگاه مشارکت کنندگان پژوهش شناسایی شدند. راهبردها در پنج بعد شامل &quot; اعتراض نمادین، نقش هنجارها، اعتراض پنهان، شکستن مشروعیت سازمان و سکوت سازمانی&quot; و پیامدهای حاصل، شامل چهار محور &quot;کاهش بهره وری، رفتار ضد تولید، خشونت مخفی و سو رفتار شهروند سازمانی&quot; می باشد.</description>
            <pubDate>Fri, 05 Jun 2020 19:30:00 +0100</pubDate>
        </item>
        <item>
            <title>ارتقاء فرهنگ احساسی و کیفیت روابط کارکنان- سازمان از ...</title>
            <link>https://jomc.ut.ac.ir/article_76447_0.html</link>
            <description>به منظور بررسی نقش در حال ظهور فرهنگ احساسی مثبت در سازمانها، این پژوهش به بررسی چگونگی مشارکت سیستم ارتباطی داخلی متقارن و رهبری پاسخگو در ارتقاء یک فرهنگ احساسی مثبت و کیفیت روابط کارکنان - سازمان و اثرات آن بر هواخواهی کارکنان در میان کارکنان خط مقدم هتل می پردازد. این پژوهش ازنظر هدف کاربردى، شیوه جمع‌آوری اطلاعات پیمایشى و به لحاظ بررسى روابط بین متغیرها، همبستگى با تأکید بر مدل‌سازی معادلات ساختاری است. به‌ منظور دستیابی به هدف پژوهش، داده‌های از ۲۱۰ نفر از کارکنان خط مقدم هتل اسپیناس در سطح شهر تهران به روش تصادفی ساده جمع‌آوری شد. نتایج آزمون فرضیه‌ها با به‌کارگیری نرم‌افزارهای SPSS و SmartPLS3 حاکى از آن است که ارتباطات داخلی (ارتباطات متقارن و رهبری پاسخگو) تاثیر مثبتی بر ارتقاء فرهنگ احساسی مثبت و کیفیت روابط کارکنان- سازمان دارد. همچنین، فرهنگ احساسی مثبت و کیفیت روابط کارکنان – سازمان نیز تاثیر مثبتی بر هواخواهی کارکنان دارد.</description>
            <pubDate>Mon, 08 Jun 2020 19:30:00 +0100</pubDate>
        </item>
        <item>
            <title>ایجاد یک فرهنگ عاطفی مثبت: اثر ارتباطات داخلی بر ...</title>
            <link>https://jomc.ut.ac.ir/article_76519_0.html</link>
            <description>فرهنگ عاطفی، محیط عاطفی یک سازمان و زیر مجموعه‌ای از فرهنگ سازمانی است. هدف پژوهش بررسی نقش ایجاد یک فرهنگ عاطفی مثبت با در نظر گرفتن اثر ارتباطات داخلی بر رفتار شهروندی مشتری با تأکید بر نقش رفتار شهروندی سازمانی است. پژوهش حاضر از لحاظ هدف، کاربردی و از نظر شیوه گردآوری داده‌ها، توصیفی و پیمایشی از نوع همبستگی شمرده می‌شود. جامعه آماری، کلیه کارکنان و مشتریان بانک ملت شهر سمنان به تعداد 150 نفر و برای مشتریان نامحدود است. ابزار گردآوری داده‌ها پرسشنامه می‌باشد. داده‌ها با بهره‌مندی از مدل‌سازی معادلات ساختاری تجزیه و تحلیل شد. نتایج نشان داد ارتباطات متقارن و رهبری پاسخگو، یک فرهنگ عاطفی مثبت را به وجود می‌آورد. چنین فرهنگی باعث تقویت رفتار شهروندی سازمانی می‌شود. ارتباطات متقارن، رهبری پاسخگو و فرهنگ عاطفی مثبت بر رفتار شهروندی کارکنان تأثیرگذار است. رفتار شهروندی سازمانی بر رضایت، ارزش ویژه برند و شهروندی مشتری تأثیرگذار است.</description>
            <pubDate>Fri, 12 Jun 2020 19:30:00 +0100</pubDate>
        </item>
        <item>
            <title>فراتحلیل پژوهش های تاثیر تعلق خاطرکاری کارکنان بر ...</title>
            <link>https://jomc.ut.ac.ir/article_76765_0.html</link>
            <description>رشد تحقیقات در حوزة علوم انسانی بر کسی پوشیده نیست. طبق نظر بسیاری از دانشمندان تسلط بر تمام ابعاد یک موضوع امکان پذیر نیست؛ بنابراین انجام تحقیقاتی که عصارة تحقیقات موجود در یک موضوع خاص را به روشی منظم فراهم کند بسیار مورد اهمیت است. پژوهش حاضر با هدف ترکیب کمی نتایج پژوهش های انجام شده در حوزه تعلق خاطر کاری کارکنان و تعهد سازمانی افراد در ایران انجام شده است. روش پژوهش، فراتحلیل می باشد که پس از بررسی تعداد زیادی از مقالات و پژوهشهای صورت گرفته، با استفاده از پایگاه های اطلاعاتی مثل SID، Magiran، Irandoc، Civilica، Ricest، Noormags و Ensani.ir تعداد 20 مقاله در بین سالهای 1390 تا 1398 و 2009 تا 2019 انتخاب شده است. هم چنین در جهت رعایت ملاک‌های ورود و استخراج اطلاعات مربوط به هر مطالعه از چک لیست استفاده شده است . جهت تجزیه و تحلیل داده ها از نرم افزار فراتحلیل (CMA 2) استفاده گردید. نتایج تحقیق نشان داد که تعلق خاطر کاری کارکنان با تعهد سازمانی با میانگین اندازه اثر 0.558رابطه متوسط به بالایی دارد.</description>
            <pubDate>Sat, 27 Jun 2020 19:30:00 +0100</pubDate>
        </item>
        <item>
            <title>شناسایی و اولویت‌بندی انگیزه های کارآفرینان خط مشی ...</title>
            <link>https://jomc.ut.ac.ir/article_76936_0.html</link>
            <description>در این نوشتار، نتایج بررسی انگیزه های کارآفرینان خط مشی، با رویکرد ترکیبی از راهبردهای دلفی و فرآیند تحلیل سلسله مراتبی، ارائه شده است. روش تحقیق مقاله از نوع توصیفی- پیمایشی و انتخاب خبرگان به صورت نمونه گیری قضاوتی می باشد. بر اساس یافته های دلفی در این پژوهش، خبرگان، در مجموع 21 انگیزه را در بروز رفتارهای کارآفرینانه در عرصه خط مشی گذری عمومی ایران، مؤثر تشخیص داده‌اند. بر مبنای نتایج فرآیند تحلیل سلسله مراتبی، به ترتیب انگیزه های معنوی، اعتقادی و ایدئولوژیک (متعالی)، انگیزه های حرفه ای و انگیزه های فردی در انگیزش کارآفرینان خط مشی در خط مشی گذاری عمومی، موثر بوده اند. ضمن این‌که در کل سیستم &quot;ادراک کارآفرینان خط مشی از خداوند به عنوان تنها مرجع قدرت واقعی و اهمیت وجدان&quot; دارای بیشترین تاثیر و &quot; پیشرفت شغلی، ارتقای رتبه و قدرت اجرایی&quot; و &quot; خودمهم پنداری&quot; به همراه همدیگر، دارای کمترین تاثیر در انگیزش کارآفرینان خط مشی، بوده‌اند.</description>
            <pubDate>Sun, 05 Jul 2020 19:30:00 +0100</pubDate>
        </item>
        <item>
            <title>مدل تاثیر جامعه پذیری سازمانی در پاسخگویی و رفتار ...</title>
            <link>https://jomc.ut.ac.ir/article_76937_0.html</link>
            <description>چکیده  اعضای هیات علمی نقش اساسی در دانشگاه و جامعه دارند ونمی توان به آن بی توجه بود بدین منظور پژوهش حاضر با هدف سنجش روابط علی بین جامعه‌پذیری سازمانی با پاسخگویی و رفتار اخلاقی  با نقش میانجی هویت سازمانی در میان اعضای هیات علمی واحدهای دانشگاه آزاد اسلامی استان آذربایجان غربی انجام شد. پژوهش حاضراز نظر هدف کاربردی و بر اساس ماهیت و روش انجام کار توصیفی- همبستگی می‌باشد، جامعه آماری کلیه اساتید تمام وقت 13 واحد دانشگاهی در مجموع 695 نفر بود که با روش نمونه‌گیری طبقه‌ای نسبی حجم نمونه از جدول کرجسی مورگان263 نفر انتخاب شدند، برای گردآوری اطلاعات ازچهار پرسشنامه‌ استاندارد(جامعه‌پذیری سازمانی تائورمینا، هویت سازمانی آشفورث  ومائل، رفتار اخلاقی سوانسون و هیل و پاسخگویی هاچوارتر) استفاده گردید روایی محتوایی و روایی سازه‌ای پرسشنامه‌ها تایید و پایایی نهایی با آلفای کرونباخ مناسب بود. نتایج بدست آمده نشانگر رابطه مثبت و معنی داری بین جامعه‌پذیری سازمانی با پاسخگویی و رفتار اخلاقی با نقش میانجی هویت سازمانی بود. در نتیجه جامعه پذیری سازمانی هم بطور مستقیم و هم بطور غیر مستقیم با میانجیگری هویت سازمانی می تواند پاسخگویی و رفتار اخلاقی اعضای هیات علمی را تحت تاثیر قرار دهد.</description>
            <pubDate>Sun, 05 Jul 2020 19:30:00 +0100</pubDate>
        </item>
        <item>
            <title>رابطه فرهنگ مدرسه و اثربخشی مدرسه با نقش تعدیل‌گری ...</title>
            <link>https://jomc.ut.ac.ir/article_76938_0.html</link>
            <description>هدف پژوهش حاضر بررسی رابطه بین فرهنگ مدرسه و اثربخشی مدرسه با نقش تعدیل‌گری اندازه مدرسه بود. روش تحقیق توصیفی-همبستگی و مبتنی بر مدل‌یابی معادلات ساختاری بود. جامعه آماری پژوهش، کلیه معلمان مدارس دولتی دوره اول متوسطه استان اردبیل در سال تحصیلی 98-1397 به حجم 3064 نفر از 422 مدرسه بود. نمونه آماری پژوهش به حجم 418 نفر با استفاده از روش نمونه‌گیری طبقه‌ای نسبتی از 202 مدرسه انتخاب شد. داده‌ها از طریق پرسشنامه فرهنگ مدرسه گرونرت و ولنتاین (1998) با ضریب آلفای 94/0 و پرسشنامه اثربخشی مدرسه هوی (2009) با ضریب آلفای 90/0جمع‌آوری شد. (1) نتایج اجرای آزمون ضریب همبستگی نشان داد که بین تمام ابعاد فرهنگ مدرسه و اثربخشی مدرسه رابطه معنادار مثبت وجود دارد. (2) با اجرای مدل معادله ساختاری؛ اولاً نشان داده شد که مدل مفروض از برازش قابل قبولی برخوردار است، ثانیاً اثر مستقیم و رابطه معنادار بین فرهنگ مدرسه و اثربخشی مدرسه تأیید شد. (3) نقش تعدیل‌گری اندازه مدرسه در رابطه بین فرهنگ مدرسه و اثربخشی مدرسه با هر دو روش مدل‌یابی معادلات ساختاری و رگرسیون سلسله مراتبی تأیید نشد. براساس یافته‌های حاصل می‌توان نتیجه گرفت که اثربخشی به عنوان یک هدف اساسی، بدون توجه به اندازه‌های کوچک، متوسط و بزرگ مدرسه، به‌طور یکنواخت تحت تأثیر فرهنگ مدرسه قرار دارد.</description>
            <pubDate>Sun, 05 Jul 2020 19:30:00 +0100</pubDate>
        </item>
        <item>
            <title>شناسا یی عوامل پیشران توسعه فرهنگ سازمانی اسلامی</title>
            <link>https://jomc.ut.ac.ir/article_77102_0.html</link>
            <description>هدف اصلی این مقاله شناسایی ابعاد و مؤلفه های فرهنگ سازمانی اسلامی در آموزش و پرورش و تاثیر گذاری و تاثیر پذیری مولفه ها  بر یکدیگر است. روش پژوهش حاضر آمیخته(کیفی-کمی) است. برای برای شناسایی عوامل و مؤلفه ها علاوه بر مطالعۀ اسنادی، از تکنیک تحلیل مضمون با نرم افزار MAXQDA12  استفاده شده است. مشارکت کنندگان در بخش کیفی 17 نفر خبره و صاحب نظر درحوزه فرهنگ سازمانی اسلامی بودند که بعد از انجام 14 مصاحبه اشباع نظری حاصل و جمعا ۲۳۳ کد باز و ۱۱۳ کد محوری برای فرهنگ سازمانی اسلامی استخراج گردید، که در نهایت ۵ بعد، انسانی، ارزشی، تشکیلاتی، توسعه ای و چشم انداز و 17مولفه اصلی برای فرهنگ سازمانی اسلامی مشخص شد روایی ابزار پژوهش به صورت محتوایی(به وسیله اساتید راهنما و 3 نفره از خبرگان) به تایید رسید،سپس در بخش کمی با استفاده از تکنیک دیمتل با نرم افزار Excel تاثیر پذیری و تاثیرگذاری مولفه ها بر یکدیگر با استفاده از پرسشنامه محقق ساخته مقایسات زوجی مورد سنجش قرار گرفت که در آن معیارهای تعظیم شعائر دینی ، چشم انداز محوری ، راهبرد محوری ، رفتار شهروندی ، تغییر محوری ، کارآفرینی  و دانایی محوری   دارای بیشترین تاثیرگذاری  بودند.</description>
            <pubDate>Tue, 14 Jul 2020 19:30:00 +0100</pubDate>
        </item>
    </channel>
</rss>
