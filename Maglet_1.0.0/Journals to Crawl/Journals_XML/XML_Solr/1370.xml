<add><doc><field name="journal_id">10005</field><field name="abstract">ارائه فرایند مناسب جذب هیأت علمی در دانشگاه‌های دولتی وزارت علوم، هدف این پژوهش بود. که بدین منظور به بررسی آسیب‌های فرایند کنونی، چگونگی فرایندهای دانشگاه‌های دنیا و همچنین بررسی دیدگاه صاحب‌نظران در خصوص فرایند مناسب جذب، پرداخته شد. جهت بررسی آسیب‌های جذب و همچنین تجربه دانشگاه‌های دنیا از روش کتابخانه‌ای و برای بررسی نظرات صاحب‌نظران جذب از روش تحلیل مضمونبا ابزار مصاحبه پاره ساختاریافته استفاده شد. روایی صوری و محتوایی سؤالات مصاحبه توسط متخصصان و پایایی تحلیل‌ها از روش پایایی باز آزمون (۹۱/۰) و پایایی بین کدگذاران (۷۸/۰) تأیید شد. جامعه موردنظر تمامی متخصصان آموزش عالی و متصدیان جذب هیأت علمی بودند که با روش نمونه‌گیری هدف‌مند، شناسایی و مورد مصاحبه و در ۲۵ نفر به اشباع نظری رسید. مصاحبه‌ها ضبط، پیاده‌سازی و تحلیل و کدگذاری شد. یافته‌های بخش مطالعاتی منتج به شناسایی ۸۴ اقدام مناسب و ۱۳ آسیب محوری فرایند کنونی و یافته‌های بخش کیفی منتج به شناسایی ۶۴ اقدام مناسب در فرایند جذب، از نگاه صاحب‌نظران شد. درنهایت با توجه به مقایسه اقدامات اشاره‌شده در دانشگاه‌های دنیا و اقدامات استخراج‌شده از دیدگاه صاحب‌نظران و با لحاظ آسیب‌های موجود، فرایند موردنظر در ۱۴ اصل و ۶۴ اقدام مناسب در مراحل چهارگانه: برنامه‌ریزی، نیرویابی، انتخاب و انتصاب طراحی شد.</field></doc></add>