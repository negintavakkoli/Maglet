<add><doc><field name="journal_id">10002</field><field name="abstract"> هدف پژوهش حاضر، بررسی همگامی دانشگاههای دولتی ایران (مطالعة موردی: دانشگاه قم و پردیس قم دانشگاه تهران) با توسعة پایدار بوده و از الگوی سه بعدی FLA استفاده کرده که این الگو می‌تواند میزان همگامی بخشهای پژوهش، آموزش و مدیریت را در سه سطح چارچوب، تغییر و بازیگران تبیین کند. روش: روش تحقیق توصیفی از نوع پیمایشی (survey) بوده است. بر این اساس، جامعة آماری متشکل از اعضای هیئت علمی و دست‌اندرکاران بخشهای آموزش، پژوهش و مدیریت بوده و فرضیات تحقیق شامل از حد متوسط بالاتر بودن میزان همگامی آموزش، پژوهش و مدیریت دانشگاه قم و پردیس قم دانشگاه تهران با توسعة پایدار می‌باشد.. ابزار اصلی استفاده شده، پرسشنامة محقق‌ساخته بوده؛ ولی با توجه به دست‌اندرکار بودن محققان در دانشگاه، از ابزار مشاهده نیز استفاده شده است. یافته ‌ های پژوهش نشان داد بخشهای آموزش و مدیریت، همگام با توسعة پایدار حرکت کرده‌اند، ولی بخش پژوهش نتوانسته همگام با توسعة پایدار به فعالیت خود ادامه دهد. نتیجه گیری: دانشگاه قم و پردیس قم دانشگاه تهران، باید کارگاهها و برنامه‌های آموزشی در نظر گرفته شده برای استادان، کارمندان و دانشجویان را برای آشنایی با آخرین دستاوردها و آموزشهای ضمن خدمت از لحاظ کمیت وکیفیت ارتقا دهد وهمکاری و ارتباط بیشتری را با دانشگاههای منطقه در زمینة تبادلات علمی و آموزشی، برگزاری مشترک همایشها و نشستهای مختلف برقرار نماید.</field></doc></add>