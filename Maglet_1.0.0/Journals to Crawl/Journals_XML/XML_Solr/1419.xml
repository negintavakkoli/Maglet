<add><doc><field name="journal_id">10005</field><field name="abstract">     تغییرات مداوم در محیط‌های آموزشی چالش مهمی برای مدیران به حساب می‌آید. مدیریت تغییر یکی از مهم‌ترین مباحث علم مدیریت است. هدف پژوهش حاضر بررسی عوامل موثر بر مدیریت تغییر در دانشکده‌های تربیت‌بدنی بود که به روش کیفی انجام شد. جامعه‌ی آماری، مدیران و اعضای هیات علمی دانشکده‌های تربیت بدنی دانشگاه ‌ های دولتی بودند که 13 نفر به روش گلوله برفی انتخاب شدند. ابزار جمع‌آوری اطلاعات مصاحبه نیمه ساختارمند بود. برای تجزیه و تحلیل متن مصاحبه‌ها از تحلیل محتوای قراردادی استفاده شد. پس از انجام تحلیل محتوا کدهای مستخرج به چند مفهوم اصلی تقسیم شدند به نحوی که 21 مفهوم مستخرج در سه درون‌مایه اصلی محیط درون سازمان، محیط برون سازمانی و فرآیند تغییر قرار گرفتند. روایی و پایایی پژوهش حاضر در چهار بعد اعتماد پذیری، انتقال پذیری، وابستگی و اتکا پذیری، تایید پذیری ریشه دارد. سه درون‌مایه اصلی استخراج شده به عنوان عوامل اصلی موثر بر مدیریت تغییر در دانشکده‌های تربیت‌بدنی شناخته شد. با توجه به نتایج پژوهش مدیران باید در جهت ایجاد تغییرات، برنامه ‌ ریزی مناسب انجام داده تا بتوانند در برابر تغییرات واکنش مناسب نشان دهند. </field></doc></add>