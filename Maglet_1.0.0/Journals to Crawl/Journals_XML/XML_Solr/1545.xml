<add><doc><field name="journal_id">10040</field><field name="abstract">پژوهش حاضر با هدف شناخت آسیب‏های تعاملات اجتماعی زنان سرپرست خانوار شاهین‏شهر در رویکرد کیفی و با روش نظریۀ زمینه‏ای انجام شده است. به این منظور، با 35 نفر از زنان سرپرست خانوار مصاحبه‏های نیمه‏ساختاریافته و عمیق انجام شد که برای گزینش آن‏ها روش نمونه‏گیری هدف‌مند و نظری به کار گرفته شد. داده‏های حاصل از مصاحبه با روش کدگذاری نظری تجزیه و تحلیل شد. در کدگذاری باز، 49 مفهوم و در کدگذاری محوری 8 مقوله به‌دست آمد. مقولۀ «حریم ناامن» به‌منزلۀ پدیدۀ‏ اصلی ظهور یافت. یافته‌های تحقیق نشان داد زنان سرپرست خانوار در تعاملات اجتماعی روزمرۀ‏ خود با مسائل و کلیشه‏های منفی روبه‌رو هستند که تجربۀ‏‏ حریم ناامن را برای آنان به همراه دارد. کنش آنان در مقابل آسیب‏ها به صورت سازگاری نابهنجار رخ می‏دهد و از پیامدهای آن‏ها می‏توان به فرزندان آسیب‏دیده اشاره کرد. در‌نهایت، مدل نظری «مرزهای ناامن‏ساز» مفهوم محوری حاصل از این پژوهش است.</field></doc></add>