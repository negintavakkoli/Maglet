<add><doc><field name="journal_id">10042</field><field name="abstract">جابه‌جایی و حرکت، نیاز اساسی زندگی بشر در تمام اعصار بوده و امروزه نیز با وجود پیشرفت‌های الکترونیک در فضای سایبری، جزء جدایی‌ناپذیر زندگی محسوب می‌شود. هدف اصلی این مقاله، ضرورت توجه به ابعاد رضایت‌مندی مصرف‌کنندگان سیستم‌های حمل‌و‌نقل عمومی به ویژه سیستم حمل‌و‌نقل عمومی BRT، بر مبنای تکنیک‌های آماری است. در این مقاله به بررسی رضایتمندی مسافران از سیستم BRT در قالب تکنیک پرسشنامه‌ای پرداخته شده است. بر این اساس، روش مطالعه، توصیفی- تحلیلی بوده که از تکنیک‌هایی؛ همچون پرسشنامه، مشاهده و مطالعه اسنادی استفاده شده است. در عین حال برای تحلیل داده‌های به دست آمده، علاوه‌بر مشاهده مشارکتی در دوره زمان ۶ ماه، از تکنیک‌های آماری؛ چون تحلیل عاملی، رگرسیون و غیره استفاده شده است. نتایج تحقیق نشان‌دهنده مؤثر بودن چهار عامل در رضایت‌مندی از سیستم BRT است. عوامل اساسی استخراج شده؛ شامل خدمات، سرعت، رفتار و خصوصیات فیزیکی اتوبوس‌ها می‌باشند. در نهایت، در این تحقیق مشخص شد لزوم تداوم بهره‌برداری مسافران از سامانه BRT نیازمند بازنگری در ابعاد آن در قالب سنجش رضایت‌مندی می‌باشد؛ به طور کلی، هرگونه برنامه‌ریزی در مقیاس جغرافیایی شهر، نیازمند توجه به نیاز شهروندان و مشارکت دادن تمام اقشار جامعه در فرایند برنامه‌ریزی است.</field></doc></add>