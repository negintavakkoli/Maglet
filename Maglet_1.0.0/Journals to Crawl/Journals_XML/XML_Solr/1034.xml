<add><doc><field name="journal_id">10042</field><field name="abstract">چکیده: شهرهای جدید با توجه به اهداف آنها، جزو مهم‌ترین سکونتگاه‌های کشور محسوب می‌شوند که با برخی از معضلات در نظام مدیریت شهری خود روبه‌رو هستند. با توجه به ضرورت شناسایی این معضلات، هدف این مقاله، شناسایی معضلات نظام مدیریت شهری در شهرهای جدید ایرانی است. در این تحقیق، ابزار گردآوری داده‌ها، تکنیک گروه‌های متمرکز کانونی است و برای تحلیل نظرات اعضای جلسات بحث متمرکز گروهی، از روش تحلیل محتوای کیفی برای دسته‌بندی، طبقه‌بندی و رسیدن به مفاهیم کلی و مشخص، بهره گرفته شد. اعضای جلسات، متشکل از ۳۳ صاحب‎نظر، خبره و متخصص مرتبط با شهرهای جدید بودند که با روش نمونه‌گیری مبتنی بر هدف یا معیار انتخاب شدند. پس از تحلیل مصاحبه‌های مشارکت‌کنندگان، هشت عامل در زمینه معضلات مدیریت شهری شهرهای جدید ایرانی؛ شامل نهادی- اداری، تسهیلات و خدمات، برنامه‌ریزی و سیاست‎گذاری، زیست‌محیطی، اجتماعی- فرهنگی، شهرسازی و معماری، تأمین مالی و بودجه و قانونی و حقوقی، استخراج گردید. مشارکت‌کنندگان در جلسات بحث گروهی، به ضرورت تبیین نظام مدیریت شهری منسجم مبتنی بر ویژگی‌های شهرهای جدید در ایران، تأکید کردند. نتایج این تحقیق می‌تواند در ساختار برنامه‌ریزی شهرهای جدید ایرانی به منظور بازنگری و اصلاح ساختار نظام مدیریت شهری شهرهای جدید، به برنامه‌ریزان و سیاست‎گذاران این بخش، کمک کند.</field></doc></add>