<add><doc><field name="journal_id">10014</field><field name="abstract">  با توجه به اهمیت بهره    ‌    وری منابع انسانی در شرکت‌ها و ارتباط مستقیم آن با رشد و توسعه اقتصادی کشور، این پژوهش به بررسی تاثیر عدالت سازمانی ادراک شده و سرمایه اجتماعی سازمانی بر بهره‌وری کارکنان در شرکت گاز استان کرمان پرداخته است. این پژوهش از نظر هدف، کاربردی و از نظر نحوه گردآوری اطلاعات، توصیفی از نوع همبستگی به شمار می رود.     جامعه آماری پژوهش، کارکنان رسمی شرکت گاز استان کرمان به تعداد 192 نفر     بوده است     که با استفاده از جدول کرجسی و مورگان،     تعداد     128 نفر با روش نمونه‌گیری تصادفی ساده به‌عنوان حجم نمونه انتخاب شد. ابزار جمع‌آوری داده‌ها، سه پرسشنامه  استاندارد عدالت سازمانی، سرمایه اجتماعی سازمانی و بهره‌وری کارکنان بود که روایی سازه این پرسشنامه‌ها مورد بررسی و تایید قرار گرفت و پایایی آن‌ها نیز با استفاده از آلفای کرونباخ و پایایی ترکیبی به ترتیب برابر با (0/851، 0/877)، (0/867، 0/890) و (0/899، 0/912) به دست آمد. به منظور تجزیه و تحلیل داده ها از روش آمار توصیفی و استنباطی (مدل‌سازی معادلات ساختاری) استفاده شد.     نتایج     نشان داد عدالت سازمانی ادراک شده علاوه بر تاثیر مستقیم، به صورت غیرمستقیم و از طریق سرمایه اجتماعی سازمانی نیز بر بهره‌وری کارکنان تاثیر مثبت دارد. نتیجه آزمون بوت استراپ نیز نشان داد که سرمایه اجتماعی سازمانی در تاثیر عدالت سازمانی ادراک شده بر بهره‌وری کارکنان متغیر میانجی‌گر است.   
 </field></doc></add>