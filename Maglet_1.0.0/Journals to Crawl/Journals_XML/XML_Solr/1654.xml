<add><doc><field name="journal_id">10040</field><field name="abstract">فکر فمینیستی، همواره دیدگاه اسلام در مورد خانواده را به چالش کشیده و می‌کشد. باور بخش عمده‌ای از فمینیست‌ها این است که خانواده منشأ ستمگری علیه زنان و راه اصلی اعمال و بازتولید سلطة مردان است. بخشی از استدلال فمینیست‌ها خود را در نقد سنت سیاسی در غرب، خصوصا مبحث لیبرالی «امر عمومی» نشان می‌دهد که بر مبنای آن، نظریه پردازان لیبرال، با قلمداد کردن خانواده به عنوان بخشی از حیطة خصوصی» یا «حریم شخصی»، آن را از شمول مباحثة عمومی و قانون گذاری خارج کرده و به جایگاه مناسبی برای اعمال سلطة مردان بر زنان و نیز تقویت مناسبات ناعادلانه تبدیل کرده‌اند. مقاله ضمن تشریح این دیدگاه، نشان می‌دهد که از دیدگاه اسلام، اساسا خانواده نمی‌تواند چنین خصیصه‌ای داشته باشد، زیرا از همان ابتدای ظهور اسلام، خانواده به موضوعی برای قاعده گذاری شارع بدل شده و انبوهی از قواعد برای تنظیم مناسبات عادلانه در خانواده و دفاع از حقوق زنان تنظیم و تعریف شده است. در واقع، چارچوب خانواده از دیدگاه اسلام، ترکیبی از عواطف و قواعد است.</field></doc></add>