<add><doc><field name="journal_id">10008</field><field name="abstract">گردش شغلی، عملیات استاندارد سلول­های ناب شناخته می­شود. با این‌حال، گردش شغلی به‌عنوان تشریح‌کنندة عملکرد سلول ناب در پژوهش‌ها بررسی نشده ­است. فاصلة (تواتر) گردش شغلی از طریق اثرگذاری بر نحوة تخصیص وظایف به افراد، بر عملکرد سلول در خلال چند دورة گردش شغلی تأثیر می­گذارد. در این پژوهش، عملکرد سلول ناب از طریق عامل فاصلة گردش شغلی و به‌همراه عوامل مرتبط با سلول (شامل اندازة سلول، نوع وظایف سلول و زمان تکت) تشریح شده است که نوآوری اصلی تحقیق نیز به‌شمار می‌آید. پس از مدل‌سازی ریاضی و تحلیل آن، آزمایش‌های مناسب با استفاده از طراحی آزمایش‌های تاگوچی اجرا شد و داده­ها در قالب جواب‌های نزدیک به بهینه برای اهداف عملکردی سلول به‌دست آمد. سپس با تحلیل واریانس یک و چندمتغیره، اثر عوامل آزمون شد. نتایج تحقیق اثر عامل فاصلة گردش شغلی و روابط متقابل پیچیده میان آن و دیگر عوامل را تأیید کرد و الگوهایی را در زمینة رفتار معیارهای عملکرد سلولی تعیین کرد.</field></doc></add>