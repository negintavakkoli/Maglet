<add><doc><field name="journal_id">10014</field><field name="abstract"> هدف پژوهش حاضر طراحی الگوی سیستم مدیریت استعداد در شرکت گاز استان سیستان و بلوچستان بود. روش پژوهش ترکیبی (کیفی- کمی) انتخاب شد. جامعه آماری در بخش کیفی شامل مدیران و سرپرستان بود و داده‌ها از طریق مصاحبه عمیق نیمه‌ساختاریافته با ۱۱ نفر به‌دست آمد. اطلاعات با استفاده از روش نظریه‌‌پردازی داده‌بنیاد تحلیل شد و ۱۸۵ کد اولیه، ۵۳ مفهوم و ۱۸ مقوله احصا گردید. جامعه آماری در بخش کمی، تمام کارکنان را شامل می‌گردید و روش نمونه‌گیری، تصادفی طبقه‌ای بود. با توجه به مقدار واریانس به‌عنوان معیار پراکندگی، حجم نمونه ۲۰۹ برآورد شد. اطلاعات با استفاده از پرسش‌نامه‌ی محقق ساخته جمع آوری و روایی و پایایی پرسش‌نامه به روش حداقل مربعات جزئی تایید شد. نتایج پژوهش نشان داد که الگوی نهایی از اعتبار لازم برخوردار است. این الگو چارچوب مناسبی برای حرکت به سمت وضعیت ایده آل مدیریت استعداد ارائه می‌دهد </field></doc></add>