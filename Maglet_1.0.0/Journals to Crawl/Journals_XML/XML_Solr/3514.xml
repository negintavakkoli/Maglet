<add><doc><field name="journal_id">10013</field><field name="abstract">این تحقیق، با هدف شناسایی تعاملات نامناسب مدیران مدارس با دبیران در محیط‌های آموزشی اجرا گردید. به این منظور، از روش پدیدارشناسی توصیفی استفاده شد. میدان تحقیق مدارس متوسطه سنندج بود. مشارکت‌کنندگان به شیوه نمونه‌گیری هدفمند و گلوله برفی دعوت شدند. ابزار جمع‌آوری داده‌ها مصاحبه نیمه ساختاریافته بود که با 25 نفر از دبیران انجام شد. در تحلیل داده‌ها طی سه مرحله کدگذاری، مقوله‌های اصلی و فرعی فرایند شکل‌گیری بدرفتاری مدیران مدارس با دبیران به دست آمد. برای اعتبارسنجی داده‌ها از دو روش بازبینی توسط مشارکت‌کنندگان و مرور توسط خبرگان غیر شرکت کننده در پژوهش استفاده شد. نتایج کدگذاری نشان داد گونه های مختلف تعاملات نامناسب مدیران مدارس با دبیران  شامل دو سطح  کلامی و غیر کلامی است. عوامل موثر بر تعاملات نامناسب مدیران مدارس شامل: عوامل سازمانی (اداری)، عوامل محیطی، عوامل فردی و روانشناختی و عوامل مدرسه‌ای هستند. دبیران جهت مقابله با تعاملات نامناسب از دو استراتژی فعال و غیر فعال استفاده می کنند و پیامدهای تعاملات نامناسب مدیران شامل(تأثیرات مخرب بر وضعیت روانی و عاطفی معلمان، اختلال در تصمیم گیری، کلاس درس) است</field></doc></add>