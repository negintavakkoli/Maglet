<add><doc><field name="journal_id">10042</field><field name="abstract">  مؤلفه شهروند هوشمند در سایه نظریه رشد هوشمند و تعالی شهری به فراموشی سپرده شده است؛ به‌گونه‌ای که در قالب این نظریه، اغلب برنامه‌ریزان و طراحان شهری تنها به بررسی شاخص‌های اقتصاد و خدمات هوشمند در شهرها می‌پردازند و کمتر به سبک زندگی و فرهنگ شهروندان و تأثیر آن بر پیشرفت شهری می‌پردازند. از این رو در این پژوهش، شاخص‌های شهروند هوشمند و مؤلفه‌های تأثیرگذار بر آن در پیشرفت و تعالی شهر یزد، ارزیابی شدند. به این منظور با پیمایش از نمونه منتخب شهروندان، داده   های مناسب در قالب پرسش   نامه چندگزینه   ای دارای روایی و پایایی مطلوب، گردآوری گردید. با استفاده از تحلیل   عاملی اکتشافی در نرم‌افزار آماری  SPSS ، به اعتبار و پایایی متغیرهای مستقل و وابسته پرداخته شد و سپس مؤلفه‌های مستخرج، نام‌گذاری شدند. در مرحله بعد با استفاده از تحلیل   عاملی تأییدی در نرم‌افزار  AMOS ، اعتبار سازه   های تحقیق، مورد آزمون قرار گرفتند. رابطه آماری بین متغیرها با شاخص‌های آن، تأیید گردید. در الگوی نهایی تحقیق، با استفاده از آزمون‌های برازش مدل،‌ روابط بین متغیرها و اثرگذاری متغیرهای مستقل و وابسته تأیید شدند. یافته‌های پژوهش حاکی از آن هستند که اهمیت عامل قانون   مداری با ۵۷۹/۳۱ درصد واریانس تبیین شده نسبت به دیگر عامل‌ها چشم‌گیرتر است و شهروندان، نقش قانون   مداری را در ویژگی‌های شهروند هوشمند، با اهمیت   تر می   دانند. از دید شهروندان، استفاده بهینه از فناوری اطلاعات و ارتباطات و شکل‌گیری شهر هوشمند، آثار مثبتی بر ابعاد گوناگون اقتصادی، اجتماعی و زیست‌محیطی شهر یزد دارد. بنابراین ضمن توجه به ضرورت آموزش‌هایی با شیوه   ها و محتوایی نوین، نقش  ICT  را در تجربه زندگی بهتر باارزش قلمداد می‌کنند.  </field></doc></add>