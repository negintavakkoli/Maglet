<add><doc><field name="journal_id">10005</field><field name="abstract"> در جوامع درحال‌توسعه و حتی اقتصادهای توسعه‌یافته، کسب‌وکارهای خانگی به‌عنوان یکی از ابزارهای رشد اقتصادی و حل مشکل بیکاری به‌ویژه برای زنان به کار گرفته‌شده است. نقش این نوع از کسب‌وکارها در توسعه منطقه‌ای و ملی سبب توجه بیش‌ازپیش دولت‌ها به این مقوله و تدوین خط‌مشی‌های حمایتی خاص از این نوع از کسب‌وکارهاست. در ایران نیز با توجه به معضل بیکاری فزاینده به‌خصوص برای زنان، اقداماتی در راستای حمایت از کسب‌وکارهای خانگی و رشد آن‌ها صورت گرفته است اما مشکلات این نوع از کسب‌وکارها همچنان به قوت خود باقی است. پژوهش حاضر به آسیب‌شناسی برنامه‌های حمایتی دولت از کسب‌وکارهای خانگی پرداخت. در این راستا از روش پژوهش کیفی و انجام ۲۰ مصاحبه عمیق با صاحبان کسب‌وکارهای خانگی استفاده‌ شد. همچنین تحلیل مصاحبه‌ها از طریق تحلیل تماتیک صورت گرفت. نتایج پژوهش در دودسته اصلی آسیب‌های مربوط به تدوین برنامه‌ها و آسیب‌های مربوط به اجرای برنامه‌ها ارائه و در پایان راهکارهای سیاستی مفیدی برای ارتقاء برنامه‌های حمایتی دولت از کسب‌وکارهای خانگی پیشنهاد شد. </field></doc></add>