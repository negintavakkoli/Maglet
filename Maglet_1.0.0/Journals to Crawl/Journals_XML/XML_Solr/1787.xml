<add><doc><field name="journal_id">10040</field><field name="abstract">در سالیان اخیر موضوع مصرف، به بحثی داغ در گفتمان‏های رایج در سطح حوزه عمومی جامعه و در سطح سیاست گذاری‏های کلان کشور تبدیل شده است. با این وجود، عوامل فردی و اجتماعی تأثیرگذار بر ارزش‏ها، اهداف و رفتارهای مصرفی، تاکنون کمتر مد نظر محققین اجتماعی واقع شده است. مقاله حاضر، براساس یک پژوهش موردی در شهر یزد، به مطالعه تمایلات مصرفی زنان حداقل یکبار ازدواج کرده و عوامل تعیین‏کننده آن پرداخته است. داده‏ها، از طریق یک پیمایش مقطعی در پاییز 1388 در میان یک نمونه 684 نفری از زنانِ شهر یزد، جمع‏آوری شده و مورد تحلیل قرار گرفته است. یافته‏ها، بیانگر تأثیرگذاری سه گروه از عوامل مشتمل بر مشخصه‏های فردی، وضعیت اقتصادی خانوار و تأثیر بین‏نسلی مشخصه‏های والدین بر سطح تمایلات مصرفی پاسخ‏گویان است. براساس نتایج، متغیرهای درآمد خانواده، میزان استفاده از رسانه‏های جمعی، تحصیلات والدین و بعد خانواده والدین مهم ترین عوامل تأثیرگذار بر تمایلات مصرفی زنان هستند که با کنترل سایر متغیرها، همچنان تأثیر معنادار خود را حفظ می‏کنند. تحقیقات دیگری ضروری است تا آثار و پیامدهای تمایلات مصرفی را بر طیف وسیعی از رفتارها و نگرش‏های جمعیتی و خانوادگی زوجین، به ویژه در حوزه ازدواج و فرزندآوری مورد مطالعه قرار دهد.</field></doc></add>