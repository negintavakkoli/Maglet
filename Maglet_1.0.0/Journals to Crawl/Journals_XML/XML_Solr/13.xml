<add><doc><field name="journal_id">10002</field><field name="abstract"> هدف: پژوهش حاضر با هدف شناسایی مؤلفه‌های فرهنگ سازمانی اسلامی در پرتو اصول عقاید برگرفته از آیات قرآن کریم و در ادامه، طراحی ابزار استاندارد برای سنجش این مؤلفه‌ها در سازمان انجام شد. روش: جامعۀ آماری این تحقیق، خبرگان مذهبی و فقهای برگزیدۀ دینی بودند که از بین آنها، پنج نفر برای‌گردآوری اطلاعات در مرحلۀ اول (مصاحبه عمیق و تشکیل گروههای کانونی) و ۱۰ نفر در مرحلۀ دوم (توزیع پرسشنامه و تست روایی محتوا) برگزیده شدند. یافته‌ها: تجزیه و تحلیل داده‌ها منجر به محاسبۀ روایی محتوایی هر یک از شاخصهای استخراج شد. نتیجه‌گیری: پس از کنار گذاشتن شاخصهایی که میزان روایی محتوی آنها پایین‌تر از حد استاندارد تعیین‌شده بود، ابزاری که از روایی‌بالایی برخوردار است با ۱۷ شاخص استاندارد برای اصل توحید، ۶۸ شاخص استاندارد برای اصل عدل، ۹۱ شاخص استاندارد برای اصل معاد و ۵۷ شاخص استاندارد برای اصل نبوت و امامت ارائه شد.</field></doc></add>