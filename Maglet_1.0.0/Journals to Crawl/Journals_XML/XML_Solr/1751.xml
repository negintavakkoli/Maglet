<add><doc><field name="journal_id">10040</field><field name="abstract">هدف پژوهش حاضر بازنمایی تجربیات دانشجویان مراجعه‌کننده به مرکز مشاورة دانشگاه تبریز از حس تنهایی اگزیستانسیال است. پژوهش حاضر کیفی و از نوع پدیدارشناسی تفسیری است و نمونه‌ها از طریق نمونه‌گیری هدفمند و مصاحبة ژرف‌نگر با 18 نفر از دانشجویان مراجعه‌کننده به مرکز مشاورة دانشگاه تبریز انجام گرفت. مصاحبه‌ها ضبط‌ و به روش استرابرت و کارپینتر تجزیه و تحلیل شدند. از یافته‏های حاصل از تجربیات حس تنهایی اگزیستانسیال دانشجویان، 4 مضمون اصلی: احساس درک‌شده، تنهایی مثبت، تنهایی منفی و راهکاری برای کاهش تنهایی منفی شناسایی شد. دانشجویان دختر دانشگاه تبریز از تنهایی اگزیستانسیال احساس وانهادگی، اضطراب و جدایی داشتند که این احساس برای آن‌ها هم پیامدهای مثبت و هم منفی داشته است. با اتخاذ تدابیری نظیر تبیین موقعیت وجودی دانشجویان در هستی و تعالی‌بخشی به این جایگاه می‌توان به این نوع از حس تنهایی در دانشجویان فائق آمد.</field></doc></add>