<add><doc><field name="journal_id">10040</field><field name="abstract">هدف اصلی این تحقیق بررسی رابطۀ بین قصد کارآفرینانه و خودکارآمدی کارآفرینانه دانشجویان رشته‏های کشاورزی و آزمون اثر تعدیلگری متغیر جنسیت در این رابطه بود. جامعۀ آماری تحقیق شامل 469 نفر از دانشجویان کارشناسی ارشد دانشکدۀ کشاورزی دانشگاه زنجان بود که تعداد 285 تن از آن‌ها از طریق روش نمونه‏گیری طبقه‏ای با انتساب متناسب انتخاب شدند. برای گردآوری داده‏ها از پرسشنامه‏های استاندارد استفاده شد. روایی محتوایی پرسشنامه با نظر کارشناسان و متخصصان تأیید شد. به منظور تعیین قابلیت اعتماد ابزار تحقیق پیش‏آزمون انجام شد که مقدار آلفای کرونباخ محاسبه‌شده برای مقیاس‏های اصلی پرسشنامه در حد مناسب (در دامنۀ بین 792 / 0 تا 887 / 0) بود. داده‏های گردآوری‌شده با نرم‏افزارهای SPSS win20  و AMOS 20  تجزیه و تحلیل شد. نتایج تحقیق نشان داد که خودکارآمدی کارآفرینانه اثر مثبت و معناداری بر قصد کارآفرینانه داشت و در حدود 40‌درصد از واریانس آن را تبیین کرد. همچنین، بر‌اساس نتایج تحقیق مشخص شد که متغیر جنسیت از اثر تعدیلگری در رابطۀ بین قصد کارآفرینانه و خودکارآمدی کارآفرینانه برخوردار بود؛ به‌نحوی‌که این رابطه برای دانشجویان دختر غیرمعنادار، ولی برای دانشجویان پسر مثبت و معنادار بود.</field></doc></add>