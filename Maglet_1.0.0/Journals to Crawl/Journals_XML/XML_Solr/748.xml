<add><doc><field name="journal_id">10038</field><field name="abstract">مطالعه پیرامون رخداد و رفتار زمین­لغزش‌ها به منظور پایدارسازی و کاهش خطرات ناشی از آنها همیشه مورد توجه مهندسان بوده است. یکی از مسائل مهم در مطالعه زمین‌لغزش‌ها تعیین هندسه وعمق سطح گسیختگی است. امروزه روش‌های مختلفی برای بررسی هندسه زمین لغزش وجود دارد. روش‌های ژئوفیزیکی به­ویژه روش مقاومت ویژه الکتریکی یکی از بهترین و سریع‌ترین روش‌ها است. در این تحقیق هدف، فراهم کردن یک بستر مناسب برای انجام مطالعات ژئوالکتریک روی مدل‌های آزمایشگاهی و کوچک مقیاس به منظور یافتن بهترین روش‌ها برای مطالعه زمین‌لغزش به روش مقاومت ویژه الکتریکی است. برای رسیدن به این هدف یک مدل فیزیکی شبه زمین‌لغزش داخل یک تانک ژئوالکتریک طراحی و ساخته شد. مراحل آماده‌سازی و انجام تست‌های مختلف روی تانک ژئوالکتریک به منظور رسیدن به بهترین نتیجه طبق آخرین یافته‌ها، انجام گرفت. نتیجه نهایی مطالعه ژئوالکتریک، تهیه مقطع مقاومت ویژه‌ای است که بر مدل ساخته شده انطباق بسیار خوبی دارد و موید این واقعیت است است که می‌توان تحقیقات گسترده‌ای در مورد روش‌های مختلف مطالعه ژئوفیزیکی و زمین‌لغزش­ها انجام داد و بهترین روش را برای کار صحرایی انتخاب کرد.</field></doc></add>