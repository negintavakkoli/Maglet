<add><doc><field name="journal_id">10040</field><field name="abstract">در سراسر جهان، سالانه، حوادث رانندگی موجب مرگ 000/200/1 نفر و آسیب‌دیدگی بیش از 50 میلیون نفر می‌شود. مطالعه‌ی دقیق‌تر نشان داده است که بیشترین راننده‌های حادثه‌دیده در ایران و سایر کشورها مرد هستند. پژوهش حاضر به‌منظور مقایسه‌ی عوامل روان‌شناختیِ مؤثر در تصادف‌های راننده‌های زن و مرد، روی 208 راننده‌ی تصادفی (18 نفر یا 7/8 درصد زن و 185 نفر یا 9/88 درصد مرد) و 201 راننده‌ی غیرتصادفی (20 نفر یا 10 درصد زن و 180 نفر یا 6/89 درصد مرد) انجام می‌شود. این رانندگان برای دریافت خسارت (تصادفی) یا تمدید بیمه‌نامه (غیرتصادفی) به‌طور تصادفی به مراکز بیمه مراجعه و به آزمون‌های دقت، پرخاش‌گری، شخصیت و زمان واکنش پاسخ دادند. نتایج مقایسه با استفاده از آزمون مقایسه‌ی میانگین گروه‌های مستقل (t) نشان داد که در کلیه‌ی عوامل روان‌شناختی فوق تفاوتی معنادار بین رانندگان زن تصادفی و غیرتصادفی و هم‌چنین بین رانندگان مرد و زن تصادفی (با بیش از 4 تصادف) نیست. اما مقایسه‌ی رانندگان مرد و زن غیرتصادفی (با سابقه‌ی بیش از 3 سال تصادف نکردن) نشان داد که این دو گروه در عوامل موقعیت اول و سوم دقت و خرده‌مقیاس خویشتن‌داری شخصیت دارای تفاوت معنادار هستند.</field></doc></add>