<add><doc><field name="journal_id">10018</field><field name="abstract"> یکی از فناوری‌هایی که طی دو دهۀ گذشته توسعه مشهودی در ایران داشته و در مسیر همپایی پیش رفته است، فناوری نانو الیاف است. این پژوهش به دنبال یافتن پنجره فرصت‌های همپایی فناوری و تحلیل چگونگی تأثیرگذاری آن‌ها در بخش ذکرشده است. بدین منظور از رویکرد کیفی و راهبرد مطالعۀ موردی استفاده شده است. همچنین از چارچوب نظام بخشی نوآوری به‌عنوان مبنای نظری تحلیل‌ها استفاده شده است. یافته‌های پژوهش نشان می‌دهد که رژیم فناوری نانو الیاف، بازارهای داخلی متنوع و بزرگ، تحریم‌های خارجی و برنامه‌های حمایتی دولت، نقش مؤثری در همپایی شرکت‌های فعال در این حوزه از فناوری دارند. </field></doc></add>