<add><doc><field name="journal_id">10005</field><field name="abstract">اصلاحات فناوری محور، به‌ویژه در بخش دولتی، «با جامعه در حال دیجیتالی شدن» در دستور کار اکثر کشورهای دنیا قرار گرفته است. مدل «حکومت باز»، با تکیه‌بر «داده باز»، ازجمله مدل‌های نوین حکمرانی دیجیتال برای پیاده‌سازی اصلاحات است. همگامی با برخی پارادایم‌ها (پارادایم حکومت باز) ضرورتی اجتناب‌ناپذیر در راستای کاربست خط‌مشی‌های اصلاح نظام اداری است. حکومت باز، یکی از دیگر از نتایج تکامل دولت دیجیتال و پارادایم مذکور است. بنابراین، هدف این پژوهش ارائه الگویی مبتنی بر حکمرانی در عصر دیجیتال،«مدل حکومت باز»، جهت تسریع اصلاحات اداری در وزارت کشور است. روش اجرای پژوهش، کیفی و از نوع تحلیل مضمون است. این پژوهش بنیادی است. روش گردآوری داده و اطلاعات، روش کتابخانه‌ای بوده با ابزار فیش‌برداری انجام می‌شود. همچنین ضمن مصاحبه با خبرگان دانشگاهی و اجرایی صاحب‌نظر در موضوع مطالعه تلاش می‌شود تا داده‌های مکمل جمع‌آوری و تحلیل شوند. این مصاحبه‌ها به صورت هدفمند با 16 خبره دانشگاهی و اجرایی متخصص درزمینة موضوع انجام شدند. با کدگذاری باز و محوری داده‌های حاصل از مصاحبه (بخش کیفی پژوهش)، 6 مضمون اصلی بر اساس «مدل استیفن و نگندی» برای اصلاح نظام اداری، شناسایی و سپس اولویت‌بندی شدند. در کدگذاری باز 71 کد اولیه از مصاحبه با خبرگان استخراج شد که نهایتاً این شبکه مضامین در 6 مضمون اصلی دسته‌بندی شدند. اولویت این مضامین از منظر خبرگان (در بخش کیفی پژوهش)، برای اصلاح خط‌مشی‌های نظام اداری به‌واسطه کاربست حکومت باز، به ترتیب نیازمند بازمهندسی نظام فرهنگی، فناوری، نظام اقتصادی به‌منزلۀ مهم‌ترین عوامل اصلاح نظام اداری است</field></doc></add>