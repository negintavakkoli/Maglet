<add><doc><field name="journal_id">10014</field><field name="abstract">  مطالعه حاضر درصدد است با درک اهمیت شناخت ریسک‌های منابع  انسانی  یک مدل کیفی و تحلیلی به‌منظور بهبود مدیریت ریسک ارائه دهد. در گام نخست ابعاد ریسک‌های منابع انسانی، با استفاده از تکنیک تحلیل محتوا و انجام مصاحبه‌های نیمه‌ساختار‌یافته با خبرگان دانشگاهی و مدیران عالی و ارشد شرکت به تعداد20 نفر شناسایی شدند. در گام بعدی جهت غربال مولفه‌های گردآوری شده، روش دلفی فازی و در نهایت، جهت تحلیل و سطح‌بندی آنها از روش مدل‌سازی ساختاری تفسیری استفاده شد. نتایج حاصل منجر به ارائه مدل یکپارچه ریسک‌های منابع انسانی در چهار سطح گردید. ریسک‌های زمینه‌ای به‌عنوان زیربنای مدل و تأثیرگذارترین بُعد و ریسک‌های رفتاری به‌عنوان تأثیرپذیرترین بُعد از میان ابعاد ریسک‌های منابع انسانی معرفی شدند که نیازمند توجه بیشتر مدیران سازمان در راستای بهبود مدیریت ریسک‌های منابع انسانی می‌باشند</field></doc></add>