<add><doc><field name="journal_id">10040</field><field name="abstract">هدف کلی تحقیق حاضر، بررسی عوامل فرهنگی و اجتماعی مرتبط با میزان مشارکت زنان روستایی در مسائل و امور خانوادگی و فرا خانوادگی (اجتماعی، سیاسی، اقتصادی و فرهنگی)  می‌باشد. مبنای نظری بر اساس متغیرهای الگویی «تالکوت پارسونز» و نظریات قشربندی جنسیتی «راندال کالینز و جانت چفز» قرار گرفته‌است. برای اجرای پژوهش حاضر از دو روش اسنادی و میدانی (پرسشنامه) استفاده شد. جامعه آماری این تحقیق شامل زنان بین 15 تا 65 سال مناطق روستایی استان زنجان بوده که با استفاده از فرمول نمونه‌گیری کوکران، تعداد 500 نفر از زنان مذکور به عنوان حجم نمونه انتخاب شدند. یافته‌ها نشان می‌دهد که در حدود 21 درصد از زنان، میزان مشارکت کم یا پایین در مسائل و امور خانوادگی و فرا خانوادگی (عرصه اجتماع) داشته و در مقابل حدود 25 درصد میزان مشارکت بالایی داشته‌اند و در این میان حدود 53 درصد از زنان از سطح مشارکت متوسط برخوردار بوده‌اند. نتایج تحلیل مسیر نشان می‌د‌هد که پایگاه اقتصادی و اجتماعی زنان از جمله متغیرهای کلیدی است که می‌تواند بر میزان مشارکت آنها (در دو بُعد فرهنگ مشارکتی و رفتار مشارکتی)  تأثیر قابل ملاحظه‌ای داشته باشد، یعنی با بالا رفتن پایگاه اقتصادی و اجتماعی زنان روستایی میزان مشارکت آنها به‌طور فزاینده‌ای بالا می‌رود.</field></doc></add>