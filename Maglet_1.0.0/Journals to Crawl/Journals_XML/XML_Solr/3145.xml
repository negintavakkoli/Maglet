<add><doc><field name="journal_id">10014</field><field name="abstract">    1         

     بازبینی، بهبود و بازمهندسی فرآیندهای کسب‌وکار، به عنوان پارادایمی نوین در علوم سازمان و مدیریت که ریشه در تفکر سیستمی دارد، طی دهه‌های اخیر در طیف وسیعی از صنایع، مورد توجه قرار گرفته است. مقاله حاضر با هدف ارائه تجارب موفق در حوزه‌ی بهبود روش‌ها و فرآیندهای مدیریت منابع انسانی نگاشته شده است. در این مقاله مدل مفهومی متناسب  به منظور پیاده‌سازی پیشنهادهای بهبود روش‌‌ها و فرآیندها معرفی شده و متدولوژی اقدام‌پژوهی با رویکرد هیوریستیک، با بهره‌مندی از ادبیات علمی و تجارب موفق بین‌المللی، به عنوان متدولوژی پژوهش مورد کاربست قرار گرفته است. نتایج اصلی پژوهش در قالب 21 پیشنهاد کاربردی پیاده‌سازی شده در سیستم منابع انسانی یکی از شرکت‌های هاب پتروشیمی ماهشهر ارائه شده و در هر مورد، یک نمونه از تجربه‌ی عملیِ موفق حاصله را، تشریح کرده‌ایم. نتایج نشان می‌دهد که بهره‌مندی از بهبود روش‌‌ها و فرآیندها با رویکردی درون‌زاد (توانمندسازی کارکنان)، و با بهره‌مندی از کار تیمی، تاثیری چشم‌گیر در بهبود عملکرد سازمان، تعاملات داخلی و ارتقای کیفی خروجی‌های سیستم خواهد داشت     
</field></doc></add>