<add><doc><field name="journal_id">10005</field><field name="abstract">امروزه با شکل‌گیری محیط‌های پیچیده رقابتی، تنها سازمان‌هایی می‌توانند به فعالیت خود ادامه دهند که عملکرد خود را در قابلیت‌های مهم سازمانی همچون نوآوری تقویت کنند. در عصر حاضر یکی از راه‌های تقویت نوآوری به‌کارگیری مهارت‌های کوانتومی مدیریت است که در این پژوهش به چگونگی ارتباط میان مهارت‌های کوانتومی و عملکرد نوآورانه کارکنان دانشگاه علوم پزشکی پرداخته ‌شده است. برای تجزیه‌وتحلیل داده‌ها از آزمون‌های تحلیل همبستگی و تحلیل رگرسیون برای تحلیل رابطه بین آن‌ها بکار گرفته شد. نمونه با استفاده از جدول مورگان و روش نمونه‌گیری تصادفی طبقه‌ای ۹۲ نفر انتخاب و از الگو‌سازی معادلات ساختاری SEM و از نرم‌افزار Smart pls استفاده شد. نتایج نشان داد که ضریب مسیر بین مهارت‌های کوانتومی و عملکرد نوآورانه ۲۱۲/۰ با میزان معنی‌داری ۹۳۱/۶ و بین مهارت‌های کوانتومی و تسهیم دانش با ضریب مسیر ۶۱۳/۰ با میزان معناداری ۷۸۲/۲۰ و بین تسهیم دانش و عملکرد نوآورانه با ضریب مسیر ۷۷۸/۰ با میزان معنی‌داری ۰۹۷/۳۰ ارتباط معنی‌دار و مثبتی وجود دارد، درنهایت می‌توان نتیجه گرفت که یکی از وظایف بسیار مهم مدیران و رهبران دانشگاه شهید بهشتی، شناسایی و تقویت مهارت‌های کوانتومی در میان کارکنان و ایجاد انگیزه و تمایل به انتقال دانش در میان سطوح مختلف کارکنان دانشگاه است تا از این طریق بتوانند عملکرد نوآورانه کارکنان دانشگاه را بهبود بخشند.</field></doc></add>