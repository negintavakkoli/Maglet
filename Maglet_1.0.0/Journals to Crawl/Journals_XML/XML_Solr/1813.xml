<add><doc><field name="journal_id">10040</field><field name="abstract">درجامعه شناسی نظریه واحدی که بتواند در توضیح وتبیین مشارکت اجتماعی زنان بویژه در کشورهای درحال توسعه بکار گزفته شود کمتر یافت می‌شود. بنابراین چارچوب مفهومی خاصی برای این پژوهش طراحی شد. این مقاله بخشی از یافته‌های پژوهشی را ارئه می‌کند که با هدف بررسی میزان و عوامل موثر بر مشارکت اجتماعی زنان در سطح شهر تهران انجام گرفته است. 
متغیر‌های پژوهشی شامل ویژگی‌های فرهنگی- ارزشی- خانوادگی و اقتصادی- اجتماعی است. یافته‌ها حاکی از سطح مشارکت مذهبی- خیریه‌ای بالاتر از متوسط و گرایش اندک به سایر انواع مشارکت‌های اجتماعی در میان زنان است. 
زنان بر اساس میزان مشارکت اجتماعی به چهار گروه تفکیک شده‌اند: منفعل‌ترین گروه زنان ۳۸ درصد، انزواجویان ۳۱ درصد، فعالان فرهنگی ۱۴ درصد و مشارکت جوترین زنان که ۱۶ درصد از کل جامعه مورد بررسی را تشکیل می‌دهند. محدودیت‌های ساختاری و خانوادگی از بارزترین موانع مشارکت اجتماعی زنان گزارش شده است.</field></doc></add>