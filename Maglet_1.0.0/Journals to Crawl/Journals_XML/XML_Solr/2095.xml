<add><doc><field name="journal_id">10010</field><field name="abstract">پژوهش حاضر با هدف بررسی اثر میانجی تعهد حرفه‌ای در رابطۀ بین صلاحیت حرفه‌ای و عملکرد شغلی انجام شد. روش پژوهش، توصیفی- همبستگی با تأکید بر معادلات ساختاری بود. جامعۀ آماری پژوهش را کلیۀ کارشناسان آموزش دانشگاه تهران (340 نفر) تشکیل می‌دادند. برای تعیین حجم نمونه از فرمول کوکران استفاده شد و تعداد 180 نفر به‌منزلۀ نمونه انتخاب شدند که گزینش آن‌ها با استفاده از روش طبقه‌‌ای متناسب صورت گرفت. جمع‌‌آوری داده‌‌ها براساس پرسش‌نامه‌‌‌‌‌‌‌های محقق‌ساختۀ صلاحیت حرفه‌‌ای، تعهد حرفه‌‌ای مایر، آلن و اسمیت (1993) و عملکرد شغلی هرسی و گلداسمیت (1981) صورت گرفت که ضریب آلفای کرونباخ آن‌ها به ترتیب 95/0، 91/0 و 92/0 به دست آمد و روایی صوری و محتوایی آن‌ها با استفاده از نظر متخصصان تأیید شد. نتایج پژوهش نشان داد: صلاحیت حرفه‌‌ای در تعهد حرفه‌‌ای و عملکرد شغلی و تعهد حرفه‌‌ای نیز در عملکرد شغلی تأثیر مثبت و معنی‌داری دارد. همچنین، نقش میانجی تعهد حرفه‌‌ای در رابطۀ صلاحیت حرفه‌‌ای و عملکرد شغلی تأیید شد.</field></doc></add>