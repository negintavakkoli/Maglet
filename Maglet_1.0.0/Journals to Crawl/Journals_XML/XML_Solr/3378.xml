<add><doc><field name="journal_id">10018</field><field name="abstract"> ضرورت نوآوری و به  ‌  ویژه نوآوری فناورانه برای رقابت در عرصه  ‌  های داخلی و جهانی از یک سو و اهمیت توسعة فناوری  ‌  های صنعت هوایی، به  ‌  عنوان یکی از حوزه  ‌  های فناوری  ‌  های پیشرفته از سوی دیگر، شناسایی عوامل و بسترهای لازم برای ایجاد توانمندی  ‌  های نوآوری در این صنعت را به فرآیندی راهبردی تبدیل نموده است. در پژوهش حاضر، سعی شده است تا ضمن شناسایی و رتبه  ‌  بندی عوامل مؤثر در ایجاد و تقویت توانمندی  ‌  های نوآوری، میزان اثرگذاری این عوامل بر انواع  نوآوری  ‌  های محقق  ‌  شده در یکی از مراکز پژوهشی صنایع هوایی ایران بررسی و راهکارهایی به  ‌  منظور تقویت این توانمندی  ‌  ها پیشنهاد گردد. بدین منظور، ابتدا از طریق مطالعات کتابخانه  ‌  ای، عوامل مؤثر در نوآوری و توانمندی  ‌  های نوآوری، شناسایی و در قالب چهار گروه اصلی دسته  ‌  بندی گردید. در گام بعدی از طریق توزیع پرسشنامة طراحی  ‌  شده، وضعیت متغیرهای پژوهش مورد سنجش قرار گرفت. تجزیه و تحلیل داده  ‌  ها به کمک آزمون  ‌  های همبستگی، فریدمن و رگرسیون نشان داد که در مرکز مورد مطالعه، همکاری  ‌  ها و تعاملات شبکه  ‌  ای بیشترین اثر مثبت را بر توانمندی  ‌  های نوآوری داشته و اولویت اثرگذاری سایرعوامل به  ‌  ترتیب، تلاش  ‌  های فناورانه، ویژگی  ‌  های مدیریتی و ویژگی  ‌  های نیروی انسانی بوده است. هم  ‌  چنین اولویت نوآوری-های محقق  ‌  شده (به  ‌  عنوان نتایج توانمندی در نوآوری)، به ترتیب شامل نوآوری محصول، نوآوری سازمانی و نوآوری فرآیند تعیین گردید. در این میان، مؤثرترین عامل در ایجاد نوآوری در محصول، تلاش  ‌  های فناورانه و مؤثرترین عامل در ایجاد نوآوری در فرآیندها و نوآوری سازمانی، ویژگی  ‌  های مدیریتی بوده است.  </field></doc></add>