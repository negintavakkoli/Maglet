<add><doc><field name="journal_id">10006</field><field name="abstract">امروزه یکی از موضوعات مهمی که سازمان‌های دولتی با آن مواجهند، سرمایة اجتماعی و ارتقای آن در سازمان‌هاست. بر همین اساس، هدف این پژوهش کیفی طراحی الگویی است که بتوان از طریق آن سرمایة اجتماعی سازمان‌های دولتی ایران را ارتقا بخشید. متناسب با هدف پژوهش، رویکرد پژوهش کیفی و روش تحلیل نظریة داده‌بنیاد به‌کار گرفته شد، جامعة آماری پژوهش مدیران و مجریان بخش دولتی ایران است که با ۲۷ تن از مدیران دولتی استان تهران با منطق اشباع نظری و روش گلوله‌برفی مصاحبه شد. ابزار گردآوری داده‌ها مصاحبه بود. بدین صورت که از طریق مصاحبه و تحلیل اسناد، و با مطالعة متون نظری تحقیق و نظریه‌های موجود در زمینة سرمایة اجتماعی؛ ابعاد، مؤلفه‌ها و شاخص‌های آن جمع‌آوری شد، سپس، با به‌کارگیری روش تحلیل داده‌بنیاد الگوی ارتقای سرمایة اجتماعی شامل عوامل درون‌سازمانی نظیر عوامل فردی، عوامل ساختاری، عوامل مدیریتی، عوامل ایمنی و اعتماد، عوامل آموزشی، عوامل انسجام و همبستگی، و عوامل برون‌سازمانی نظیر عوامل نهادی و دولتی، عوامل اطلاعاتی، عوامل فناوری، عوامل فرهنگی و ایدئولوژیکی، عوامل اجتماعی و خانوادگی، عوامل مشارکتی شناسایی شدند.</field></doc></add>