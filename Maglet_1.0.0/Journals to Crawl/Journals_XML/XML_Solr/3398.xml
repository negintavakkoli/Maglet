<add><doc><field name="journal_id">10018</field><field name="abstract">انتخاب سبد حوزه‌ های کسب ‌و کاری‌ برای صندوق‌های سرمایه‌ گذاری خطرپذیر بسیار ضروری است، زیرا این مجموعه ‌ها برای وصول به موفقیت، باید در حوزه ‌های کسب ‌و کاری شرکت‌ های تحت پوشش خود، خبره بوده و شبکۀ گسترده‌ای از سرمایه‌ گذاران، مشاوران، مربیان و کانال‌ های فروش در اختیار داشته باشند. یک نهاد سرمایه ‌گذاری خطرپذیر نمی ‌تواند این قابلیت را در تمامی حوزه ‌ها کسب کند، از این‌ رو باید تعدادی از این قابلیت ‌ها را انتخاب و تنها بر آنها تمرکز نماید. انتخاب حوزه ‌های هدف برای این مجموعه‌ ها بر مبنای دو مؤلفۀ جذابیت و توانمندی خواهد بود. مؤلفۀ توانمندی برای هر صندوق منحصر به ‌فرد و جذابیت برای مجموعه ‌هایی که مانند صندوق‌ های فعال در یک کشور در یک محیط کسب‌ و کاری واقع شده ‌اند، یکسان خواهد بود.  در پژوهش حاضر، حوزه‌ های هدف یک صندوق سرمایه‌ گذاری خطرپذیر داخلی، با استفاده از مدلی مبتنی بر جذابیت حوزۀ کسب ‌و کاری و توانمندی صندوق مورد مطالعه رتبه ‌بندی و سهم هر یک از سرمایۀ کل مشخص شد. با توجه به تأثیرگذاری عوامل مختلف در تعیین اولویت حوزه‌ ها و وابستگی این عوامل به یکدیگر، از تکنیک تصمیم ‌گیری چندمعیارۀ Dematel-ANP استفاده شد. هم‌‌چنین اطلاعات ورودی این روش از طریق پیمایش میدانی و مصاحبه با خبرگان سرمایه‌ گذاری خطرپذیر و هر کدام از حوزه‌ های کسب ‌و کار جمع‌ آوری گردید. در این راستا، چهار پرسش‌نامه  شامل مقایسه‌ های زوجی و نمره‌ گذاری با استفاده از طیف لیکرت طراحی شدند. در نهایت با تشکیل سوپرماتریس تصمیم‌ گیری و تجزیه و تحلیل اطلاعات، بنا بر درخواست صندوق مورد مطالعه مبنی بر انتخاب تنها چهار حوزۀ کشاورزی، بازاریابی، آموزش و سرگرمی، هر یک از این حوزه ‌ها با سهم از سرمایۀ 25 درصد به‌عنوان حوزه‌ های هدف تعیین شدند. گردشگری، عمران، فناوری اطلاعات و بسته‌ بندی نیز به‌عنوان حوزه‌ های قابل جایگزین به صندوق مورد مطالعه پیشنهاد شدند.</field></doc></add>