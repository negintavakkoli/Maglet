<add><doc><field name="journal_id">10038</field><field name="abstract">در این مقاله الگوی لرزه‌خیزی در پهنه ساختگاه دو سد مهم کرخه و کارون ۳ قبل و بعد از آبگیری مورد ارزیابی قرار گرفته است. دستاوردها نشان می‌دهد که بعد از آبگیری تغییر مشخصی در موقعیت کانون سطحی زمین‌لرزه‌ها، عمق کانونی و سایر پارامترهای لرزه‌خیزی در پیرامون دریاچه سدهای مورد مطالعه صورت گرفته است. همچنین همبستگی خوبی بین تراز آب دریاچه سد و فراوانی زمین‌لرزه‌ها در هر دو سد مشاهده گردید. تنها اختلاف موجود در الگوی زمین‌لرزه‌های القایی دو سد این است که پاسخ لرزه‌ای و تأخیر زمانی زمین‌لرزه‌ها نسبت به افزایش تراز آب در سد کارون کمی‌بیشتر از سد کرخه می‌باشد. این اختلاف به دلیل نفوذپذیری بیشتر سنگ کف در سد کارون ۳ است.</field></doc></add>