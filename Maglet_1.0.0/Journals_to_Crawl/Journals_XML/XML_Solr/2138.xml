<add><doc><field name="journal_id">10008</field><field name="abstract">یکی از چالش­های بزرگ سازمان در اجرای استراتژی­ها به­وسیلة کارت امتیازی متوازن این است که شاخص­های موجود در اهداف استراتژیک نقشة استراتژی، با تأخیر زمانی ارتباط علت و معلولی را به­وجود می­آورد و با افزودن عامل زمان، اهداف استراتژیک در زمان­های مختلف با هم ارتباط خواهند داشت. به­همین دلیل، نیاز به ترسیم نقشة استراتژی پویا برای تعیین روابط علت و معلولی در خلال زمان ضروری است. در این مقاله، پس از تقسیم اهداف استراتژیک به مناظر چهارگانة کارت امتیازی متوازن شرکت ملی پالایش و پخش فرآورده‌های نفتی ایران، از روش فازی دیمتل برای ترسیم روابط علت و معلولی اهداف استراتژیک، با درنظرگرفتن تأخیر زمانی حاصل از شاخص­های کلیدی عملکرد پسرو در قالب نقشة استراتژی پویا استفاده می­شود. با این کار، روابط کلاسیک موجود در مناظر چهارگانة کارت امتیازی متوازن به روابط علت و معلولی شبکه­ای و پویا ارتقا می‌یابد و ارتباط میان اهداف استراتژیک سازمان در خلال زمان مشخص می­شود. با تعریف برنامه‌های بهبود اهداف استراتژیک تأثیرگذار حاصل از شاخص­های کلیدی عملکرد پیشرو، پیشرفت در اهداف استراتژیک تأثیرپذیر از شاخص­های کلیدی عملکرد پسرو حاصل می­شود.</field></doc></add>