<add><doc><field name="journal_id">10008</field><field name="abstract">این مقاله با هدف ارایه الگو و مدلی جهت مکان‎یابی مراکز فروش و خدمات پس از فروش شرکت تالیا انجام شده است. پژوهشگر از طریق مطالعات کتابخانه‌ای و مصاحبه با صاحب‎نظران و کارشناسان تالیا به شناسایی عوامل مؤثر در این رابطه پرداخته که شامل دو دسته شاخص و محدودیت هستند. دسته اول شامل شاخص‎های بازاریابی و مشتری مداری و دسته دوم مربوط به محدودیت‎های مالی و سرمایه‎گذاری و جغرافیایی است. در هر یک از مناطق 22 گانه شهر تهران نیز سه ملک با کاربری تجاری ـ اداری یعنی در مجموع 66 گزینه طی جستجو و جمع‎آوری اطلاعات و مصاحبه با کارشناسان سرمایه‎گذاری و مشاوران املاک انتخاب شد. از آنجا که انتخاب چند مرکز بهینه از میان 66 گزینه، با توجه به وجود دو دسته شاخص و محدودیت امکان‎پذیر نبود، از تلفیق دو مدل مقایسات زوجی- TOPSIS (مقایسات زوجی برای دست آوردن وزن شاخص‌ها) و برنامه‎ریزی صفر و یک به‎ترتیب برای عوامل دسته اول و دوم استفاده شده است. در نهایت 6 مرکز فروش و خدمات پس از فروش از میان این گزینه‎ها انتخاب شد.</field></doc></add>