<add><doc><field name="journal_id">10002</field><field name="abstract">  هدف:   هدف محققان از اجرای این پژوهش، بررسی نقش هویت مذهبی در شکل‌گیری هویت ملی دانشجویان هوادار تیمهای ملی فوتبال و بسکتبال بود.   روش:   این پژوهش از نظر هدف، کاربردی و از نوع توصیفی پیمایشی است. جامعۀ آماری پژوهش، کلیۀ دانشجویان هوادار پسر دانشگاه تهران بودند که 597 نفر از آنان به طور در دسترس پرسشنامۀ تحقیق را تکمیل کردند. ابزار پژوهش، پرسشنامه‌های طراحی‌شدۀ هویت مذهبی و ملی بر اساس چارچوب بوگدانوو بود که روایی آن توسط 12 نفر از خبرگان تأیید و ضریب آلفای کرونباخ برای دو پرسشنامه، به ترتیب 93/0 و 91/0 محاسبه شد. داده‌ها با معادلات ساختاری در نرم‌افزار وارپ پی.ال.اس. نسخۀ پنج تحلیل و شاخصهای برازش مدل اندازه‌گیری تأیید شدند.   یافته‌ها:   هویت مذهبی بر هویت ملی دانشجویان شیعه و سنی، دارای اثر مثبت معنادار است. همچنین در حالت کلی هویت مذهبی بر هویت ملی دانشجویان اثر مثبت معنادار دارد. مقدار ضریب تعیین نشان داد هویت مذهبی تنها می‌تواند 8/27 درصد از واریانس هویت ملی را تبیین کند.   نتیجه‌گیری:   با توجه ضعیف بودن هویت مذهبی در شکل‌گیری هویت ملی، محیط‌های ورزشی می‌توانند با کاهش محدودیتهای ساختاری، احساسات و تجارب مشترک را افزایش داده، منجر به تقویت هویت ملی شوند.</field></doc></add>