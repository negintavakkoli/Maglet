<?xml version="1.0" encoding="UTF-8"?>
<rss version="2.0">
<channel>
<title> دوفصلنامه زبان و ادبیات فارسی </title>
<link>http://jpll.khu.ac.ir</link>
<description>دوفصلنامه زبان و ادبیات فارسی - مقالات نشریه - سال 1387 جلد16 شماره62</description>
<generator>Yektaweb Collection - https://yektaweb.com</generator>
<language>fa</language>
<pubDate>1387/8/11</pubDate>

					<item>
						<title>ویژگی‌های عروضیِ دیوان سلطان وَلَد</title>
						<link>http://jpll.khu.ac.ir/browse.php?a_id=936&amp;sid=1&amp;slc_lang=fa</link>
						<description>&lt;p&gt;هدفِ این مقاله طرح یک مسئله در عروض شعرِ سلطان ولد، پسر بزرگ جلال&#8204;الدین محمد مولوی است. در شعر وی یک ویژگی عروضی به چشم می&#8204;خورد که به کلّی با تمام دیوان&#8204;های شعر کلاسیک فارسی متفاوت است. این تفاوت چندان چشم&#8204;گیر است که نمی&#8204;توان آن را از جنس خطای کاتب یا حروف&#8204;&#8204;چین و ناشر به حساب آورد. نویسنده پس از نشان&#8204;دادن این ویژگی، دو عامل احتمالی را سبب این تفاوت می&#8204;داند: یکی احتمال تفاوت در نظام آوایی کلمات فارسی در اثر همجواری با زبان&#8204;های یونانی و ترکی در قونیه و دیگری تأثیر موسیقی حاکم بر خانقاه و شیوه قوّالان و مصنفان آن روزگار.&lt;/p&gt;
</description>
						<author>محمدرضا شفیعی‌کدکنی</author>
						<category></category>
					</item>
					
					<item>
						<title>ارزش ادبی ابهام از دو معنایی تا چندلایگی معنا</title>
						<link>http://jpll.khu.ac.ir/browse.php?a_id=937&amp;sid=1&amp;slc_lang=fa</link>
						<description>&lt;p&gt;ابهام در نظریه&#8204;های ادبی جدید، بر خلاف دیدگاه&#8204;های قدما نکوهیده نیست، بلکه ارزش محسوب می&#8204;شود. این مقاله با بررسی پیشینه &#8204;تاریخی بحث از ابهام در بلاغت قدیم و دیدگاه&#8204;های امروزی، نشان می&#8204;دهد که ذوق زیبایی&#8204;شناسی در گذر زمان، به ابهام و چندمعنایی متمایل&#8204; شده است. از قرن بیستم به بعد منتقدان و نظریه&#8204;پردازان ادبی، ابهام را جوهر ذاتی متن ادبی می&#8204;دانند. مقاله با طرح بحث ارزش ابهام ادبی، میان &amp;quot;دشواره&amp;quot; و &amp;quot;ابهام هنری&amp;quot; (چندمعنایی) فرق می&#8204;گذارد و در پی اثبات این نکته است که تفاوت ادبیات با زبان در رویکرد به ابهام و نقش و کارکرد آن به روشنی مشخص می&#8204;شود. هدف اصلی مقاله تأکید بر این اصل است که ابهام، جوهره&#8204; ادبیات است و &#8204;ارزش هنری و راز ماندگاری آثار جاودانه بسته به میزان ابهام نهفته در آن&#8204;ها است. اگر ابهام را از متن&#8204;های ادبی اصیل حذف کنیم، گوهر ادبی آن را کنار گذاشته&#8204;ایم. ابهام با شرکت&#8204;دادن خواننده در آفرینش معنا، نوعی تعامل میان خواننده و متن ایجاد می&#8204;کند و از آن&#8204;جا که خوانندگان را در طول تاریخ به واکنش وا می&#8204;دارد، پیوسته امکان گفت&#8204;وگوی نسل&#8204;های مختلف با متن فراهم می&#8204;آید.&lt;/p&gt;
</description>
						<author>محمود فتوحی</author>
						<category></category>
					</item>
					
					<item>
						<title>تحلیل متن نامه‌ای از تاریخ بیهقی با رویکرد معنی‌شناسی کاربردی «نامه سران تگیناباد به امیر مسعود»</title>
						<link>http://jpll.khu.ac.ir/browse.php?a_id=938&amp;sid=1&amp;slc_lang=fa</link>
						<description>&lt;p&gt;در این مقاله &amp;laquo;نامه سران تگیناباد به امیر مسعود&amp;raquo; از تاریخ بیهقی به عنوان نمونه ای از نثر برجسته ادب فارسی، با رویکرد معنی شناسی کاربردی مورد تجزیه و تحلیل قرار گرفته است. با این رویکرد در واقع توانش ارتباطی متن، یعنی دانش زبانی نویسنده، شامل دانش قواعد زبانی و چگونگی کاربرد آن قواعد متناسب با موقعیت&#8204;های گوناگون ارتباطی بررسی و تفسیر می شود. این پژوهش با هدف تبیین ظرفیت های زبانی و نشان&#8204;دادن هنر نویسنده برای برقراری یک ارتباط موفق و اقناع هنری شکل گرفته است. به این منظور کنش های گفتاری و ویژگی های متن&#8204;محور و کاربرمحور متن، از طریق طرح بافت موقعیّتی، شاخص ها، جایگزین ها و شناخته ها در کنار همه عناصر زنجیره ای و زبرزنجیری مؤثر در معنا مورد دقت نظر قرار گرفته است.&lt;/p&gt;
</description>
						<author>محمدرضا پهلوان‌ نژاد</author>
						<category></category>
					</item>
					
					<item>
						<title>نقش راوی و مخاطب در قصه‌های خواب صوفیه</title>
						<link>http://jpll.khu.ac.ir/browse.php?a_id=939&amp;sid=1&amp;slc_lang=fa</link>
						<description>&lt;p&gt;خواب پدیده&#8204;ای ذهنی است که برای صوفیه به عنوان وسیله&#8204;ای جهت ارتباط با جهان معنا، از اهمیت ویژه&#8204;ای برخوردار است. خواب در متون صوفیه شیوه&#8204;ای است منحصر به فرد برای بیان و معرفی بسیاری از مضامین و اندیشه&#8204;های کلیدی تصوف. خواب&#8204;ها از نظر عرفا دارای بار دینی و معنایی ویژه&#8204;ای هستند. خواب دیدن و دیده شدن در خواب، در ادبیات صوفیه یک سنّت و قاعده است. اما خواب&#8204;&#8204;ها برای نمود و آشکار شدن در ادبیات صوفیانه از فرم روایی و داستانی استفاده می&#8204;کنند. خواب&#8204;های نقل&#8204;شده در متون صوفیه، همگی دارای بن&#8204;مایه&#8204;های داستانی هستند. آن&#8204;چه که شخص در خواب می&#8204;بیند، هنگامی که برای دیگری نقل می&#8204;شود، عناصر روایی را به خدمت خود می&#8204;گیرد. این مقاله نگاهی اجمالی دارد به ویژگی&#8204;های روایت خواب و نقش دو عنصر اساسی راوی و مخاطب در شکل&#8204;گیری فرم داستانی خواب.&lt;/p&gt;
</description>
						<author>محبوبه حیدری</author>
						<category></category>
					</item>
					
					<item>
						<title>کشمکش سایه و خودآگاه در داستان </title>
						<link>http://jpll.khu.ac.ir/browse.php?a_id=940&amp;sid=1&amp;slc_lang=fa</link>
						<description>&lt;p&gt;نظامی&#8204;گنجوی از شاعران مطرح عرصه جهانی است. داستان&#8204;پردازی&#8204;های او که بر اساس واقعیت است به همراه تخیل وصف&#8204;ناپذیرش، وی را به عنوان شاعری توانا در حوزه انسان&#8204;شناختی و روان&#8204;کاوی معرفی نموده است. به نظر می&#8204;رسد اوج هنر نظامی&#8204; در هفت&#8204;پیکر او باشد. در این اثر ارزشمند ـ به&#8204;خصوص در هفت افسانه آن ـ که از لایه&#8204;های درونی و عناصر برونی داستانی برخوردار است، می&#8204;توان از مسیر روساخت به ژرف&#8204;ساخت راه یافت و ابعاد نهانی وجود انسانی را بازیابی نمود. یکی از داستان&#8204;های هفت&#8204;پیکر، داستان &amp;quot;خیر و شر&amp;quot; است که در گنبد ششم (پنج&#8204;شنبه) آمده و موضوع آن کشمکش دو جوان به نام&#8204;های &amp;quot;خیر&amp;quot; و &amp;quot;شر&amp;quot; است. این داستان را می&#8204;توان بر اساس دیدگاه روان&#8204;شناسی یونگ تحلیل نمود. در این دیدگاه کهن&#8204;الگوهای پنهان در روان آدمی &#8204;جایگاه ویژه&#8204;ای دارند و گاهی به گونه&#8204;ای نمادین در خودآگاهی متجلی شده، نمود می&#8204;یابند. در این داستان می&#8204;توان خیر را نماد خودآگاهی آدمی &#8204;و &amp;quot;شر&amp;quot; را نشانه &amp;quot;سایه&amp;quot; و ضمیر ناخودآگاه او دانست که در یک ساختار بسیار منسجم و منطقی به درگیری پرداخته و در نهایت به وحدت می&#8204;رسند و کهن&#8204;الگوهای متعددی چون آنیما، سایه، تولد ثانوی، سفر، آب، درخت و... در این کشمکش نقش ویژه&#8204;ای دارند که در این مقاله به بررسی آن&#8204;ها پرداخته می&#8204;شود.&lt;/p&gt;
</description>
						<author>سید کاظم موسوی</author>
						<category></category>
					</item>
					
					<item>
						<title>جایگاه دل در مثنوی</title>
						<link>http://jpll.khu.ac.ir/browse.php?a_id=941&amp;sid=1&amp;slc_lang=fa</link>
						<description>&lt;p&gt;در نوشتار حاضر، به دلیل اهمیت دل در ادبیات عرفانی به&#8204;ویژه در مثنوی معنوی، جایگاه&#8204; و منزلت آن در مثنوی مولوی تبیین شده و برای یافتن پاسخ به این پرسش که از نظر مولانا، کدام دل شایستگی گنجایی مقام حضرت حق را دارد، ابتدا از لحاظ لغوی و اصطلاحی قلب تعریف و وجه تسمیه آن مشخص شده، پس از آن اوصاف دل و اهمیت دل&#8204;های عرشی و ویژگی&#8204;های چنین دل&#8204;هایی مورد بحث قرار گرفته و در پایان از موانع و حایل&#8204;های دل و ملکوت سخن رفته است.&lt;/p&gt;
</description>
						<author>عفت نقابی</author>
						<category></category>
					</item>
					
					<item>
						<title>تشبیه در شعر سپهری</title>
						<link>http://jpll.khu.ac.ir/browse.php?a_id=942&amp;sid=1&amp;slc_lang=fa</link>
						<description>&lt;p&gt;تشبیه یکی از عناصر اصلی صور خیال در ادبیات هر ملتی است که سایر صورت&#8204;ها از آن مایه می&#8204;گیرند. زیرا پایه صور گوناگون خیال از استعاره گرفته تا مجاز، کنایه و حتی رمز بر رابطه &amp;quot;این&#8204;همانی&amp;quot; استوار است. بنابر اهمیت تصویر و هم&#8204;چنین تنوع، گستردگی و تازگی آن در شعر سپهری و اظهار نظرهای متعدد در باب کمّ و کیف تصاویر او، اعمّ از جدولی بودن یا نبودن و... این مقاله به تحلیل تشبیهات این شاعر معاصر پرداخته، تشبیهات شعر او را از رهگذرهای مختلف تقسیم&#8204;بندی نموده و نمونه&#8204;های شناسایی&#8204;شده را مورد بررسی و تحلیل قرار داده است. مبنای این مقاله از نظر ساختار بر پایه انواع تشبیه از نظر ارکان، حسی یا عقلی بودن طرفین، تعدد طرفین و نظایر آن نهاده شده، تا نمونه&#8204;ها به&#8204;طور فشرده دسته&#8204;بندی شود، لیکن در تحلیل نمونه&#8204;ها صرفاً نگاه کلاسیک مدنظر نبوده، بلکه از دیدگاه&#8204;های جدید نیز استفاده شده است. یکی از را&#8204;ه&#8204;های آشنایی با اندیشه شاعران و دست&#8204;یابی به زوایای سایه&#8204;روشن ذهن آنان، تحقیق و کندوکاو در تصاویر شعری آنان است. در این مقاله تلاش شده است حتی&#8204;الامکان زوایایی از این اندیشه&#8204;های نهفته شناسایی شود و گرایش&#8204;های فکری، تعلقات و دغدغه&#8204;های شاعر مورد بحث و تحلیل قرار گیرد.&lt;/p&gt;
</description>
						<author>یدالله بهمنی مطلق</author>
						<category></category>
					</item>
					
	</channel>
</rss>
