<?xml version="1.0" encoding="UTF-8"?>
<!-- generator="FeedCreator" -->
<rss version="2.0">
    <channel>
        <title>مدیریت منابع انسانی در ورزش</title>
        <description>مدیریت منابع انسانی در ورزش</description>
        <link>http://shm.shahroodut.ac.ir/</link>
        <lastBuildDate>Fri, 24 Jul 2020 02:24:50 +0100</lastBuildDate>
        <generator>FeedCreator</generator>
        <image>
            <url></url>
            <title>مدیریت منابع انسانی در ورزش</title>
            <link>http://shm.shahroodut.ac.ir/</link>
            <description>Feed provided by مدیریت منابع انسانی در ورزش. Click to visit.</description>
        </image>
        <item>
            <title>ارائه چارچوب شناسایی شایستگی‌های مدیران ورزشی بر ...</title>
            <link>http://shm.shahroodut.ac.ir/article_1745_203.html</link>
            <description>هدف: هدف پژوهش ارائه چارچوب شناسایی شایستگی‌های مدیران ورزشی در اداره کل ورزش و جوانان استان تهران است. روش‌شناسی: برای نیل به هدف پژوهش سه گام اساسی طی شد. در گام نخست، مدل شایستگی مدیران ورزشی از طریق ادبیات موجود شناسایی و با تشکیل گروه‌های کانون تأیید شد. در گام دوم، وزن شایستگی‌ها با استفاده از روش دیمتل فازی با مشارکت ۱۲ نفر از مدیران ارشد سازمان تعیین شد. در گام نهایی، براساس تکنیک تاپسیس فازی ۸ نفر از کاندیداهای تصدی پست مدیریت اولویت‌بندی شدند.یافته‌ها: هفت شایستگی (آگاهی از قوانین و فرآیندهای کسب و کار، آشنایی با دانش و قوانین ورزش، سرپرستی و مدیریت منابع انسانی، مهارت‌های ارتباطی و روابط عمومی، اقتصاد و امور مالی، مهارت‌های رهبری و هوش و آگاهی سیاسی) برای مدیران ورزشی احصا شد. ابعاد این شایستگی‌ها با تشکیل گروه‌های کانون تأیید و نهایی شدند. با تعیین وزن شایستگی‌ها، درجه اهمیت نسبی آن‌ها مشخص شد و سه شایستگی هوش سیاسی، مهارت‌های رهبری و مدیریت منابع انسانی، بیشترین وزن را در مدل به‌دست آوردند. از تکنیک تاپسیس فازی برای اولویت‌بندی دقیق کاندیداهای تصدی پست مدیریت استفاده شد و رتبه‌بندی آن‌ها برای ورود به مخزن استعدادها مشخص گردید. نتیجه‌گیری: چارچوب و فرایند معرفی شده برای شناسایی شایستگی‌های مدیریتی در سایر سازمان‌های ورزشی نیز قابل کاربرد است؛ هرچند به تبع سازمان ممکن است شایستگی‌های متفاوتی برای مدیران هر سازمان احصا گردد. وزن‌دهی شایستگی‌ها در عمل کمتر به‌کار گرفته می‌شود؛ اما در عین حال رویکرد مفیدی برای تعیین اهمیت نسبی شایستگی‌ها است.</description>
            <pubDate>Sun, 22 Sep 2019 20:30:00 +0100</pubDate>
        </item>
        <item>
            <title>ارائه مدل پارادایمی رفتار استراتژیک مدیران ورزشی ...</title>
            <link>http://shm.shahroodut.ac.ir/article_1752_0.html</link>
            <description>هدف: امروزه سازمان های ورزشی برای کسب مزیت رقابتی در صدد انتخاب مدیرانی هستند که با استفاده از ویژگی تفکر استراتژیک و منابع و امکانات سازمان، در شرایط عدم اطمینان بتوانند با بروز رفتارهایی استراتژیک، تهدید ها و موانع راهبردی را شناسایی کرده و تصمیماتی همسو با اهداف سازمان اتخاذ کنند. پژوهش حاضر قصد دارد مدل رفتار استراتژیک مدیران ورزش ایران را طراحی کند. روش شناسی: مشارکت کنندگان متخصصان و صاحبنظران حوزه های مدیریت ورزشی، مدیریت استراتژیک، شاغل در دانشکده‌های تربیت بدنی و سازمان های ورزشی بودند که تعداد ۱۲ نفر از میان آنها به صورت نمونه‌گیری نظری جهت مصاحبه عمیق انتخاب شدند. مصاحبه‌ها تا مرحله اشباع نظری ادامه یافت. اعتبار یافته‌ها با روش‌های تطبیق توسط اعضاء، بررسی همکار و مصاحبه‌های آزمایشی تعیین شد. جهت تجزیه و تحلیل داده‌ها از کدگذاری باز، محوری و گزینشی استفاده گردید. یافته ها: دستاوردها گویای آن است که در قالب ابعاد ۶ گانه مدل پارادایمی شامل: موجبات علی (۱۲ مقوله)؛ پدیده اصلی (رفتار مدیران، ۶ مقوله)؛ راهبرد (۶ مقوله)؛ ویژگی‌های زمینه‌ای (۴ مقوله)؛ شرایط ؛ پیامد (۸ مقوله) و مداخله گر (۶مقوله) شناسایی شدند.نتیجه گیری: یکپارچه‌سازی مقوله‌ها بر مبنای روابط موجود بین آنها حول محور رفتار استراتژیک مدیران، شکل دهنده مدل پارادایمی است که الگوی رفتاری را برای مدیران ورزش کشور منعکس می‌کند.</description>
            <pubDate>Sat, 16 May 2020 19:30:00 +0100</pubDate>
        </item>
        <item>
            <title>شناسایی و اولویت‌بندی شاخص‌های ارزیابی عملکرد ...</title>
            <link>http://shm.shahroodut.ac.ir/article_1740_203.html</link>
            <description>هدف: هدف از این تحقیق، شناسایی و اولویت‌بندی شاخص‌های ارزیابی عملکرد مربیان و بازیکنان تیم‌های ملی فوتبال جمهوری اسلامی ایران می‌باشد.روش‌شناسی: این تحقیق در دو بخش و با استفاده از یک روش تحقیق آمیخته انجام گرفت. در کنار مرور نظام‌مند، با استفاده از روش بازخورد 360 درجه، منابع ارزیابی‌کننده انتخاب شدند تا شاخص‌های ارزیابی عملکرد شناسایی گردند. شرکت‌کنندگان در این تحقیق شامل مربیان، ورزشکاران، اساتید دانشگاه، پیشکسوتان، داوران، اصحاب رسانه‌ها و هواداران فوتبال بودند. شیوه نمونه‌گیری این تحقیق، غیر تصادفی هدفمند است. مطالعه حاضر علاوه بر شناسایی شاخص‌ها، اولویت‌بندی آن‌ها توسط صاحب‌نظران با استفاده از روش فرایند تحلیل سلسله مراتبی(AHP) را نیز شامل می‌شود . ابزار مورداستفاده این تحقیق، پرسشنامه محقق ساخته بود و تحلیل داده‌های آن با استفاده از نرم‌افزار Expert Choice انجام گرفت.یافته‌ها: نتایج این تحقیق نشان داد که پنج مقوله &quot;ویژگی‌های فنی&quot;، &quot;ویژگی‌های شخصیتی&quot;، &quot;ویژگی‌های اخلاقی و رفتاری&quot;، &quot;ویژگی‌های روان‌شناختی و ارتباطی&quot; و &quot;ویژگی‌های مدیریتی&quot; شاخص‌های ارزیابی عملکرد مربیان تیم‌های ملی فوتبال بودند. برای یک بازیکن تیم ملی فوتبال نیز، شاخص‌های ارزیابی عملکرد شامل سه مقوله &quot;ویژگی‌های فنی&quot;، &quot;ویژگی‌های اخلاقی و رفتاری&quot; و &quot;ویژگی‌های شخصیتی&quot; می‌باشند. نتیجه‌گیری: نتایج تحقیق حاضر، شاخص‌های جدیدی نسبت به مطالعات مرتبط در گذشته معرفی نمود. به نظر می‌رسد که رویکرد بازخورد 360 درجه در انتخاب منابع ارزیابی‌کننده نتایج این تحقیق را نسبت به مطالعات مشابه متمایز ساخته است. محقق علاوه بر پیشنهاد‌های کاربردی مربوط به هر شاخص، پژوهش در زمینه ارزیابی عملکرد بازیکنان و جبران اغفال پژوهشی موجود را به پژوهشگران آینده پیشنهاد می‌دهد.</description>
            <pubDate>Sun, 22 Sep 2019 20:30:00 +0100</pubDate>
        </item>
        <item>
            <title>نقش مدیریت ارتباط با مشتری بر میزان مشتری‌مداری ...</title>
            <link>http://shm.shahroodut.ac.ir/article_1754_0.html</link>
            <description>هدف: هدف تحقیق حاضر، مطالعه نقش مدیریت ارتباط با مشتری بر میزان مشتری‌مداری کارکنان ادارات ورزش و جوانان استان گلستان بود.روش شناسی: روش تحقیق حاضر، توصیفی از نوع همبستگی است و جامعه آماری آن شامل کارکنان ادارات ورزش و جوانان استان گلستان بود که 132 نفر به عنوان نمونه آماری انتخاب شدند. برای جمع‌آوری داده‌ها از پرسشنامه‌های مدیریت ارتباط با مشتری (هانگ کیت و همکاران، 2005) و مشتری‌مداری (داناوان و همکاران، 2004) استفاده شد. برای تجزیه و تحلیل داده‌ها و شناسایی اثرات متغیرهای تحقیق از مدل‌یابی معادلات ساختاری با استفاده از نرم افزار اسمارت پی. ال. اس استفاده شد.یافته‌ها: نتایج نشان داد که تمرکز بر مشتریان کلیدی (59/0=β، 14/3=t) و مدیریت دانش (62/0=β، 99/1=t) بر میزان مشتری‌مداری کارکنان تأثیر مثبت و معنی‌داری دارد. دیگر یافته تحقیق حاکی از آن بود که تأثیر سازماندهی مدیریت ارتباط با مشتری (30/0- =β، 33/1=t) و مدیریت ارتباط با مشتری مبتنی بر فناوری (46/0- =β، 35/1=t) بر مشتری‌مداری کارکنان معنی‌دار نمی‌باشد.نتیجه گیری: با توجه به نتایج تحقیق می‌توان چنین نتیجه‌گیری کرد که مدیریت ارتباط با مشتری می‌تواند نقش مهمی در مشتری‌مداری کارکنان ادارات ورزش و جوانان استان گلستان ایفا نمایند. لذا پیشنهاد می‌شود که مدیران ادارات ورزش و جوانان با انتخاب یک سیستم مدیریت ارتباط با مشتری توانمند، مشتری‌مداری کارکنان خود را افزایش دهند.</description>
            <pubDate>Tue, 19 May 2020 19:30:00 +0100</pubDate>
        </item>
        <item>
            <title>نظریه سقف شیشه‌ای در حوزه ورزش بانوان: مقایسه ...</title>
            <link>http://shm.shahroodut.ac.ir/article_1739_203.html</link>
            <description>هدف: هدف از انجام این تحقیق تبیین مدل احساس سقف شیشه‌ای در زنان سطوح ارشد مدیریتی ورزش ایران و مقایسه آن با کشورهای منتخب بود. روش شناسی: تحقیق از نوع کاربردی و از نظر روش گردآوری اطلاعات آمیخته می باشد. جامعه آماری مدیران و کارشناسان خبره ورزشی در حوزه بانوان، ورزشکاران و اعضای هیئت‌علمی بود که به‌صورت هدفمند برای مصاحبه‌های کیفی انتخاب وبا نمونه‌گیری گلوله برفی و انتخاب خبرگان با حداکثر نوسان مورد مصاحبه قرار گرفت. جامعه آماری در بخش کمی کلیه مدیران زن وزارت ورزش و جوانان، فدراسیونهای ورزشی، ادارات کل ورزش و جوانان و کارشناسان خبره زن وزارت ورزش و جوانان بودند که با نمونه گیری کل شمار تعداد 94 پرسشنامه و 19 نفر به روش در دسترس و هدفمند و از طریق ایمیل و واتزآپ به عنوان مدیران زن خارج از کشور انتخاب و پرسشنامه تکمیل کردند. یافته ها: اولویتبندی موانع مدیریتی برای زنان در سطوح ارشد مدیریتی ورزش ایران نشان داد بالاترین اولویت مربوط به موانع مدیریتی و پایین ترین اولویت مربوط به موانع فردی می‌باشد. بین موانع فرهنگی (55/21=t)، موانع اجتماعی(26/17=t)، موانع سازمانی(98/29=t)، موانع مدیریتی(72/11=t)، موانع قانونی (92/22=t)، موانع سیاسی(63/17=t) و همچنین میزان احساس سقف شیشه ای(019/24=t) در مدیران ورزشی زن ایران و سایر کشورها تفاوت معنی داری وجود دارد ودر تمامی موارد میانگین موانع احساس شده در مدیران ورزشی زن ایرانی بالاتر بود (01/0=p)، اما بین موانع فردی و خانوادگی تفاوت معنی داری مشاهده نشد.نتیجه گیری: نتایج نشان داد به طور معنی‌داری احساس سقف شیشه‌ای در نمونه‌های تحقیق بالاتر از متوسط قرار دارد(01/0=p، 18/6=t).</description>
            <pubDate>Sun, 22 Sep 2019 20:30:00 +0100</pubDate>
        </item>
        <item>
            <title>تأثیر تفکر استراتژیک بر بهره وری کارمندان ادارات ...</title>
            <link>http://shm.shahroodut.ac.ir/article_1755_0.html</link>
            <description>چکیدههدف: هدف از انجام این پژوهش بررسی تأثیر تفکراستراتژیک بر بهره‌وری کارمندان ادارات ورزش و جوانان غرب کشور با نقش میانجی چابکی سازمانی بود.روش‌شناسی: جامعة آماری پژوهش را کلیه‌ی کارکنان ادارات ورزش و جوانان غرب کشور تشکیل دادند که از بین آن‌ها 356 پاسخ دهنده به شکل تصادفی- طبقه‌ای به عنوان نمونه آماری انتخاب شدند. ابزار اندازه گیری مورد استفاده پرسشنامه‌های چابکی سازمانی شریفی و ژانگ (2000)، تفکر استراتژیک گلدمن (2005)  و بهره‌وری نیروی انسانی سرمد و همکاران (1390) بود. برای تحلیل داده ها از آمار توصیفی و استنباطی‌ استفاده گردید. تمامی تحلیل‌ها با استفاده از نرم افزارهای SPSS.23 و Smart Pls.328 انجام شد.یافته‌ها: یافته های پژوهشی نشان داد تفکراستراتژیک (52/0r=) و چابکی سازمانی (428/0r=) به طور مستقیم بر بهره‌وری سازمانی اثر مثبت و معناداری دارند. همچنین تفکراستراتژیک اثر مثبت و معناداری بر چابکی سازمانی (836/0r=) دارد. علاوه بر این مشخص گردید که تفکراستراتژیک بر بهره‌وری سازمانی از طریق چابکی سازمانی اثر مثبت و معناداری (358/0r=) دارد. نتیجه‌گیری: با توجه به نتایج پژوهش آینده‌نگری، تفکر مفهومی، تفکر سیستمی و فرصت طلبی هوشمندانه کارکنان در کنار سرعت، شایستگی، انعطاف‌پذیری و پاسخگویی سازمان می تواند منجر به بهبود بهره‌وری کارکنان شود که باید از سوی مدیران ادارات ورزش و جوانان غرب کشور مورد توجه قرار گیرد..</description>
            <pubDate>Tue, 19 May 2020 19:30:00 +0100</pubDate>
        </item>
        <item>
            <title>اثر سرمایه فکری بر نوآوری و چابکی سازمانی کارکنان ...</title>
            <link>http://shm.shahroodut.ac.ir/article_1728_203.html</link>
            <description>هدف: هدف از پژوهش حاضر بررسی اثر سرمایه فکری بر نوآوری و چابکی سازمانی با توجه به نقش میانجی اخلاق حرفه&amp;lrm;ای بود. روش شناسی: جامعه آماری را کلیه کارکنان ادارات ورزش و جوانان استان اصفهان تشکیل دادند که بر این اساس حجم نمونه 260 نفر تعیین و به صورت تصادفی طبقه ای گزینش گردیدند. برای جمع آوری داده ها پیرامون متغیر سرمایه فکری از پرسشنامه بونتیس، چانگ و ریچاردسون، متغیر نوآوری سازمانی از پرسشنامه استاندارد چوپانی، متغیر چابکی سازمانی از پرسشنامه استاندارد جعفر نژاد و شهائی، و متغیر اخلاق حرفه ای از پرسشنامه استاندارد کاردوزیر و براون استفاده شد. همچنین تحلیل داده ها بر اساس مدل سازی معادلات ساختاری در محیط نرم افزار اسمارت پی ال اس انجام پذیرفت. یافته ها: نتایج نشان داد سرمایه فکری با ضریب 24/0 بر نوآوری سازمانی، با ضریب 48/0 بر چابکی سازمانی، و با ضریب 92/0 بر اخلاق حرفه ای اثر مثبت و معناداری دارد. همچنین سرمایه فکری به طور غیرمستقیم و از مسیر میانجی اخلاق حرفه ای با ضریب 69/0 بر نوآوری سازمانی، و با ضریب 52/0 بر چابکی سازمانی اثر مثبت و معنادار دارد. نتیجه گیری: اگرچه توسعه سرمایه فکری به طور مثبت بر نوآوری و چابکی سازمانی اثرگذار است، با این حال ارتقاء اخلاق حرفه ای در کارکنان می تواند این اثرگذاری ها را به طور قابل توجهی بیشتر نماید.</description>
            <pubDate>Sun, 22 Sep 2019 20:30:00 +0100</pubDate>
        </item>
        <item>
            <title>از شناسایی استعداد تا بازی در رقابت‌های تیم ملی و ...</title>
            <link>http://shm.shahroodut.ac.ir/article_1757_0.html</link>
            <description>هدف: هدف از انجام این تحقیق مطالعۀ مدیریت استعدادیابی کشورهای پیشرو در جهان بود. از میان این کشورها برنامه کشور آلمان به لحاظ موفقیت و روزآمدی انتخاب شد. روش‌شناسی: روش انجام این تحقیق، از نظر هدف، کاربردی و به لحاظ ماهیت، کیفی و با رویکرد فراترکیب بود. به همین منظور، از روش 7 مرحله‌ای ساندلوسکی و باروسو (2007) استفاده شد. فرآیند تحلیل داده‌ها شامل: 3 مرحلۀ کدگذاری باز، مفاهیم و مقولات و سپس، تحلیل مراحل استعدادیابی در فوتبال آلمان بود. یافته‌ها: فرآیند استعدادیابی در فوتبال آلمان شامل 4 مرحله است: رشد و پرورش پایه؛ رشد و پرورش استعداد؛ رشد و پروش نخبه؛ فوتبال حرفه‌ای یا قهرمانی. به‌منظور اثربخشی این برنامه، همکاری نزدیکی میان فدراسیون فوتبال، سازمان لیگ، دولت، دانشگاه‌های علوم ورزشی، هماهنگ‌کننده‌ها، باشگاه‌های حرفه‌ای، باشگاه‌های آماتور منطقه، انجمن‌های ایالتی و منطقه‌ای، مدارس آموزش و پرورش، تیم‌های ملی، مربیان آلمان، کمیتۀ آکادمی‌ها، آکادمی‌های جوانان، آکادمی فوتبال محلی و بین‌المللی، پایگاه‌های استعدادیابی، مراکز پیشرفت بازیکن، مدارس فوتبال نخبه، کمپ‌های فوتبال، اتحادیه بازیکنان حرفه‌ای فوتبال، ایجاد شده است.نتیجه‌گیری: برای بهره‌مندی از الگوی کشورهای پیشرو در ایران لازم است برنامه‌ای راهبردی تدوین و دنبال شود. همچنین، فدراسیون فوتبال با باشگاه‌ها، هیئت‌های فوتبال، شهرداری، مدارس آموزش و پرورش، دولت به‌عنوان نهاد حاکمیتی، وزارت ورزش و جوانان و مربیان همکاری نزدیکی داشته باشد.</description>
            <pubDate>Tue, 19 May 2020 19:30:00 +0100</pubDate>
        </item>
        <item>
            <title>شناسایی و اولویت‌بندی معیارهای شایستگی مدیران ...</title>
            <link>http://shm.shahroodut.ac.ir/article_1729_203.html</link>
            <description>هدف: پژوهش حاضر با هدف شناسایی و اولویت‌بندی معیارهای شایستگی مدیران اماکن و فضاهای ورزشی انجام شد.روش‌شناسی: تحقیق از نوع توصیفی-تحلیلی است که به‌ صورت پیمایشی انجام ‌شد. جامعه آماری، مدیران اماکن و فضاهای ورزشی دولتی و خصوصی شهر تهران بود. طبق جدول مورگان تعداد 169 نفر به‌ عنوان نمونه آماری در نظر گرفته شد. ابزار اندازه-گیری پرسشنامه محقق‌ساخته بود. با استفاده از نظرات متخصصین، روایی و پایایی پرسشنامه بررسی و مورد تأیید قرار گرفت. از تحلیل عاملی اکتشافی و تأییدی برای بررسی روایی سازه و از آزمون رتبه‌ای فریدمن برای اولویت‌بندی معیارهای شناسایی‌شده استفاده شد.یافته‌ها: نتایج نشان داد که انگیزه شغل به ‌عنوان یکی از زیر مؤلفه‌های مؤلفه ویژگی‌های شخصیتی دارای بیشترین بار عاملی (71/0) است و توانمندی در برنامه‌ریزی، نظارت و ارزشیابی در مدیریت اماکن ورزشی با بار عاملی (79/0)، همین‌طور آگاهی از امور اداری در مدیریت امور ورزشی با بار عاملی (81/0) و در نهایت آگاهی از امور فنی ساختمان ورزشی با (70/0) دارای بیشترین بار عاملی بود.نتیجه‌گیری: بهره‌مندی از نتایج تحقیق و اولویت‌بندی صورت‌گرفته، می‌تواند جهت انتخاب و ارزیابی مدیران بر اساس شایستگی آن‌ها مفید باشد. مدیران اماکن و فضاهای ورزشی که از شایستگی‌های لازم برخوردارند، می‌توانند نقش مهمی در توفیق ورزش داشته باشند و موجب توسعه گرایش آحاد مردم به ورزش، همچنین توسعه تندرستی و بهداشت اجتماعی شوند.</description>
            <pubDate>Sun, 22 Sep 2019 20:30:00 +0100</pubDate>
        </item>
        <item>
            <title>الگوسازی فرآیندهای کارآفرینانه ورزشی بر مبنای ...</title>
            <link>http://shm.shahroodut.ac.ir/article_1758_0.html</link>
            <description>هدف:هدف از تحقق حاضر الگوسازی فرآیندهای کارآفرینانه ورزشی بر مبنای نظام‌های کاری عملکرد بالا با نقش میانجی توانمندسازی شغلی می‌باشد. روش شناسی: تحقیق حاضر از نوع تحقیقات آمیخته است که در دوفاز کیفی و کمی عملیاتی گردید. جامعه کیفی شامل 23 تن از خبرگان حوزه کارآفرینی با نمونه‌برادری گلوله برفی و جامعه کمی شامل 250 نفر از مدیران، مالکان و منابع انسانی باشگاه‌های ورزشی  بودند که به روش نمونه‌گیری هدفمند انتخاب شدند. ابزار تحقیق بر مبنای تحلیل عاملی اکتشافی فاز کیفی پژوهش و نسخه اصلاح شده پرسشنامه نظام‌های کاری با عملکرد بالای چین‌تسی (2007)، پرسشنامه توانمندسازی شغلی بادر (2017) و پرسشنامه محقق ساخته کارآفرینی سازمانی بود. پس از اطمینان از روایی صوری و محتوایی، پایایی درونی پرسشنامه از طریق خبرگان به روش آلفای کرونباخ تایید گردید (76/0α&gt;). داده‌ها نیز پس از تایید نکویی برازش مدل با استفاده از شاخص‌های سه‌گانه فورنل و لارکر با استفاده از تکنیک حداقل مربعات جزئی ( PLS) و نرم افزار اس‌پی‌اس‌اس مورد تجزیه و تحلیل قرار گرفتند. یافته‌ها نتایج تحلیل عاملی نشان داد که اثرات مستقیم نظام ارزیابی عملکرد بالای منابع انسانی بر کارآفرینی  و توانمندسازی کارکنان معنادار می‌باشد. همچنین آزمون رگرسون چندگانه حاکی از معناداری نقش میانجی سازه توانمندسازی شغلی بر فرآیندهای کارآفرینانه ورزشی بود (05/0 ≥ Sig).نتیجه‌گیری: بنابراین مدیران صفی باشگاه‌ها می‌توانند از طریق استقرار راهبردهای مرتبط با مدیریت منابع انسانی و لحاظ کردن توانمندسازی‌های شغلی، تعلق و تعهد کارکنان را برانگیخته تا از این طریق علاوه بر توسعه کسب و کارهای قبلی، فرصت‌های جدید کارآفرینی را شناسایی نمایند.</description>
            <pubDate>Tue, 19 May 2020 19:30:00 +0100</pubDate>
        </item>
        <item>
            <title>طراحی نقشه راهبردی پژوهشگاه علوم ورزشی با استفاده ...</title>
            <link>http://shm.shahroodut.ac.ir/article_1699_203.html</link>
            <description>روش شناسی: این تحقیق بر مبنای استراتژی، توصیفی؛ برمبنای هدف، کاربردی و در قلمرو مطالعات سازمانی به شمار می رود. بدین منظور شواری راهبری پژوهشگاه علوم ورزشی تشکیل و استراتژی های پژوهشگاه علوم ورزشی در مناظر چهار گانه کارت امتیازی متوازن چیدمان گردید. سنجه های مرتبط با استراتژی ها پس از بررسی اسناد و معیارهای ارزیابی عملکرد سازمان های بالا دستی و سازمانهای مشابه انتخاب و پس از نظرسنجی از ذی نفعان پژوهشگاه نهایی و درنهایت اهداف کمی، اقدامات و ابتکارات تدوین و در شورای راهبری تصویب گردید. از جمله اهم سنجه ها از منظر مالی، می توان به نسبت درامد پژوهشی پژوهشگاه به کل درآمد پژوهشگاه، درآمد حاصل از تجاری سازی و یا فروش دستاوردهای پژوهش و فناوری به ازاء هر پژوهشگر(میلیون ریال)؛ از منظر مشتری، تعداد مقالات چاپ شده مشترک در مجلات معتبر علمی &amp;ndash; پژوهشی (ISC-ISI و ...) خارجی به ازاء هر پژوهشگرو تعداد اختراعات مشترک ثبت شده در مراجع علمی معتبر خارجی به ازاء هر پژوهشگر؛از منظر فرایندهای داخلی، سرانه ثبت اختراع ملی و سرانه ثبت اختراع بین المللی؛و از منظر رشد و یادگیری، به تعداد دوره های آموزشی جهت مهارت افزایی کارشناسان و تعداد دوره های آموزشی توانمند سازی اعضای هیئت علمی اشاره کرد. نتیجه گیری: نتایج نشان داد آنچه در نتیجه احصاء سنجه ها بدست می آید وجود متری برای اندازه گیری عمکلرد پژوهشگاه علوم ورزشی است که از ان طریق بتوان به اهداف استراتژیک سازمان نایل آمد.</description>
            <pubDate>Sun, 22 Sep 2019 20:30:00 +0100</pubDate>
        </item>
        <item>
            <title>شناسایی عوامل مؤثر بر پذیرش رایانش ابری در کارکنان ...</title>
            <link>http://shm.shahroodut.ac.ir/article_1759_0.html</link>
            <description>هدف: هدف پژوهش حاضر  شناسایی عوامل مؤثر بر پذیرش رایانش ابری در کارکنان دانشکده‌های تربیت‌بدنی شهر تهران بود.روش‌شناسی: به لحاظ هدف از نوع پژوهش‌های کاربردی و به لحاظ شیوه‌ی گردآوری داده‌ها توصیفی- پیمایشی بود که به شکل میدانی به مرحله اجرا درآمد. بدین منظور کارکنان دانشکده‌های تربیت‌بدنی شهر تهران (400 نفر) به‌صورت نمونه‌گیری کل شمار به عنوان نمونه تحقیق انتخاب شدند و درنهایت تعداد 278 پرسشنامه سالم مورد تجزیه و تحلیل قرار گرفت. ابزار جمع آوری داده های پژوهش شامل دو پرسشنامه عوامل موثر بر پذیرش رایانش ابری (12 عامل شامل 47 گویه) و تمایل به پذیرش آن بود (3 گویه) که به صورت محقق ساخته تدوین گردید. روایی صوری ابزار از طریق 12 تن از اساتید دانشگاهی با مدرک دکتری در رشته مدیریت ورزشی مورد تائید قرار گرفت و روایی محتوایی نیز با تحلیل عاملی تائیدی مورد تائید قرار گرفت. پایایی ابزار با آلفای کرونباخ بررسی شد که برای پرسشنامه عوامل موثر بر پذیرش رایانش ابری ضریب (921/0=α) و برای پرسشنامه تمایل به پذیرش رایانش ابری ضریب (769/0=α) به دست آمد. همچنین از آمار توصیفی برای توصیف متغیرها و تحلیل عاملی تائیدی و تحلیل مسیر در بخش استنباطی استفاده گردید. یافته‌ها: یافته‌های به‌دست‌آمده نشان از برازش خوب و مناسب ابزار پژوهش در جهت اندازه‌گیری عوامل مؤثر بر رایانش ابری داشت و آزمون تحلیل مسیر نیز نشان‌دهنده تأثیر عوامل 12 گانه بر تمایل به پذیرش رایانش ابری بود.</description>
            <pubDate>Tue, 19 May 2020 19:30:00 +0100</pubDate>
        </item>
        <item>
            <title>اثرگذاری شایعه، حمایت و تبعیض سازمانی بر بی‌تفاوتی ...</title>
            <link>http://shm.shahroodut.ac.ir/article_1730_203.html</link>
            <description>هدف: هدف تحقیق بررسی اثرگذاری شایعه، حمایت سازمانی ادراک شده و تبعیض بر بی‌تفاوتی سازمانی در کارکنان ادارات تربیت‌بدنی وزارت آموزش‌وپرورش بود.روش شناسی: روش تحقیق از نوع توصیفی- همبستگی بود و تحقیق به شیوه پیمایشی اجرا شد. 180 نفر از کارکنان ادارات تربیت‌بدنی وزارت آموزش‌وپرورش به عنوان نمونه انتخاب شدند. برای جمع‌آوری داده‌ها پرسشنامه جمعیت شناختی، پرسشنامه استاندارد شایعه‌سازمانی مقیمی و غفاری (1395)، پرسشنامه حمایت سازمانی ادراک شده (POSQ) ایزانبرگر و همکاران (1990)، پرسشنامه بی‌تفاوتی سازمانی دانایی فرد و همکاران (1389) و پرسشنامه محقق ساخته تبعیض سازمانی استفاده گردید. برای تجزیه‌وتحلیل داده‌ها از آمار توصیفی و همچنین برای تعیین روابط خطی بین متغیرها از مدل سازی معادلات ساختاری (SEM استفاده شد.یافته ها: نتایج نشان داد شایعه‌سازمانی با ضریب مسیر 45/0pc= بر حمایت سازمانی ادراک شده، با ضریب مسیر 59/0pc= بر تبعیض سازمانی و در نهایت با ضریب مسیر 43/0pc= بر بی‌تفاوتی سازمانی دارای اثر مستقیم است. همچنین حمایت سازمانی ادارک شده با ضریب مسیر 39/0- pc= و تبعیض سازمانی 61/0pc= بر بی‌تفاوتی سازمانی اثرگذار هستند.نتیجه گیری: نتایج تحقیق موید این امر هستند که بی‌تفاوتی سازمانی خود به خود شکل نمی گیرد، بلکه تابعی از متغیرهایی است که جهت بررسی و رفع آن باید اثرات آنها را نیز مد نظر قرار داد؛ بنابراین جامع نگری و سیستمی عمل کردن برای کاهش بی‌تفاوتی در کارکنان ادارات تربیت‌بدنی وزارت آموزش‌وپرورش لازم است. در راستای این امر باید حمایت سازمانی را افزایش داده، تبعیض سازمانی را کاهش داده و شایعه‌سازمانی را مدیریت کرد.</description>
            <pubDate>Sun, 22 Sep 2019 20:30:00 +0100</pubDate>
        </item>
        <item>
            <title>بررسی نقش مدیریت و برنامه‌ریزی در مدیریت امنیت ...</title>
            <link>http://shm.shahroodut.ac.ir/article_1760_0.html</link>
            <description>هدف از پژوهش حاضر بررسی نقش مدیریت و برنامه‌ریزی در مدیریت امنیت گردشگری ورزشی ایران بود. پژوهش به لحاظ هدف کاربردی، از نظر شیوة گردآوری داده‌ها توصیفی- پیمایشی و براساس رویکرد تحقیق از نوع آمیخته بود؛ جهت شناسایی عوامل مؤثر بر مدیریت امنیت گردشگران ورزشی از روش کیفی شامل هفده مصاحبه نیمه ساختار یافته به صورت هدفمند و با استفاده از نمونه‌گیری گلوله برفی استفاده شد؛ در این مرحله پرسش‌نامه‌ای 31 گویه ای طراحی و ساخته شد. در مرحله دوم پژوهش (بخش کمی) تعداد 240 نفر به عنوان نمونه به پرسش‌نامه پاسخ دادند. داده های جمع آوری شده با استفاده از تحلیل عاملی اکتشافی جهت تعیین عامل ها و سپس با استفاده از تحلیل عاملی تاییدی مرتبه اول و دوم جهت تعیین اثرات گویه ها و عامل های شناسایی شده بر امنیت گردشگران ورزشی مورد تحلیل قرار گرفتند. براساس نتایج بخش کیفی عامل مدیریت و برنامه ریزی به عنوان یکی از مؤلفه های اصلی مؤثر برمدیریت امنیت گردشگری ورزشی شناسایی شد؛ همچنین مشخص شد عوامل مدیریت منابع انسانی، مدیریت برگزاری رویداد، مدیریت ریسک، مدیریت بحران و همکاری سازمان های برگزار کننده رویداد به ترتیب با بارهای عاملی 89/0، 84/0، 79/0، 81/0 و 82/0 به عنوان مؤلفه های تشکیل دهنده عامل مدیریت و برنامه ریزی بر امنیت گردشگران ورزشی تاثیر گذار است. به طور کلی توجه مدیران و متصدیان برگزاری رویدادهای ورزشی به مسئله مدیریت و برنامه ریزی صحیح رویداد و اندیشیدن تمهیدات لازم در این زمینه می تواند تا حدود زیادی باعث ارتقای امنیت گردشگران ورزشی گردد.</description>
            <pubDate>Tue, 19 May 2020 19:30:00 +0100</pubDate>
        </item>
        <item>
            <title>بررسی رابطه‌ بین مؤلفه‌های سکوت و بی‌تفاوتی ...</title>
            <link>http://shm.shahroodut.ac.ir/article_1731_203.html</link>
            <description>هدف: هدف از پژوهش حاضر بررسی رابطه ی اهمالکاری سازمانی با مؤلفه های سکوت و بیتفاوتی سازمانی معلمان تربیت بدنی بود.روش شناسی: این پژوهش از نوع توصیفی _ همبستگی، جامعه آماری پژوهش؛ معلمان تربیت بدنی شهرستانهای شاهین دژ و بوکان در سال 1396 با حجم 142 نفر بود. روش نمونه گیری از نوع تصادفی ساده، حجم نمونه با توجّه به مدل کرجسی _ مورگان، 103 نفر در نظر گرفته شد. جهت جمع‌آوری داده‌ها از پرسشنامه‌ی اهمالکاری سازمانی (SOP) (با پایایی 0/84 = &amp;alpha;)، سکوت سازمانی (OSQ) (با پایایی 0/79 = &amp;alpha;) و پرسشنامه ی بیتفاوتی سازمانی (OIQ) (با پایایی 0/87 = &amp;alpha;) استفاده شد و داده‌های جمع‌آوری شده با استفاده از روش رگرسیون تجزیه و تحلیل گردید. یافته ها: نتایج نشان داد که با اطمینان 95 درصد متغیرهای سکوت و بیتفاوتی سازمانی به گونه‌ی معنی‌داری توان تبیین 30/6=R2 درصد متغیر اهمالکاری سازمانی را دارا هستند (0/553= R، 21/351= (97، 2)F و 0/05 &amp;gt; P). در این زمینه سهم متغیر بیتفاوتی سازمانی (0/568 =بتا ) در سطح اطمینان 95 درصد معنی‌دار بود (0.05 &amp;gt; P)، اما سهم متغیر سکوت-سازمانی (0/568 =بتا ) معنی دار نبود (0/05 &amp;lt; P). نتیجه گیری: در راستای پاسخگویی هرچه بیشتر سازمانها، به نیازها و چالشهای گوناگون و توسعه ی سازمانهای خود، پیشنهاد میشود تلاش در جهت توسعه توانمندیهای کارکنان و چارةجویی رفع سکوت و بیتفاوتی سازمانی آنان، بعنوان یک الویت جدی در دستور کار سیاستگذاران و برنامه ریزان و مدیران عالی سازمانها قرار گیرد، تا از میزان اهمالکاری کارکنان کاسته شود.</description>
            <pubDate>Sun, 22 Sep 2019 20:30:00 +0100</pubDate>
        </item>
        <item>
            <title>طراحی الگوی شایستگیهای محوری اعضای هیات علمی در ...</title>
            <link>http://shm.shahroodut.ac.ir/article_1779_0.html</link>
            <description>شایستگیهای اعضای هیات علمی لازمه تجاری سازی یافته‌های دانشگاهی است. قبل از تجاری سازی یافته‌های دانشگاهی اعضای هیات علمی باید شایستگی‌هایی را داشته باشند یا شایستگیهای وجودی خود را توسعه دهند که بتوانند یافته های خود و دانشجویان را تجاری سازی کنند. هدف از این پژوهش بهره‌گیری از رویکرد گراندد تئوری در جهت طراحی الگوی شایستگیهای محوری اعضای هیات علمی در تجاری سازی تحقیقات دانشگاهی در حوزه ورزش است. این پژوهش از نوع پژوهش‌های کیفی و در حوزه پارادایم (الگواره) استقرایی است. در پژوهش حاضر، از مصاحبه نیم ساختاریافته به‌عنوان ابزار گردآوری داده‌ها استفاده شده که داده‌های حاصل از آن، با بهره‌گیری از کدگذاری باز، محوری و نظری تجزیه و تحلیل‌شده است. جامعه آماری این پژوهش شامل اعضای هیات علمی دانشکده‌های تربیت بدنی، کارآفرینان دانشگاهی، مخترعین دانشگاهی در حوزه ورزش و اعضای هیات علمی عضو بنیاد ملی نخبکان است. نمونه‌گیری با استفاده از روش نمونه‌گیری نظری و روش قضاوتی هدفمند انجام و تا رسیدن به اشباع نظری دنبال شد که درمجموع 19 نفر از متخصصان این امر را در برگرفت. نتایج بخش کیفی نشان داد که شایستگیهای محوری اعضای هیات علمی شامل 74 مفهوم، 11 مقوله(شایستگی ارتباطی، شایستگی رفتاری، شایستگی فنی، شایستگی شخصیتی، شایستگی ارزشی، شایستگی راهبردی، شایستگی خلاقیت، شایستگی حرفه‌ای، شایستگی رهبری، شایستگی مدیریت مالی، شایستگی شناخت بازار) و 5 بعد (بعد دانشی- فنی، فردی، ادراکی، مدیریتی و بازاریابی) را شامل می شود.</description>
            <pubDate>Wed, 27 May 2020 19:30:00 +0100</pubDate>
        </item>
        <item>
            <title>نقش تعدیلی تعهد سازمانی و رضایت شغلی در تأثیر ...</title>
            <link>http://shm.shahroodut.ac.ir/article_1744_203.html</link>
            <description>هدف از پژوهش حاضر، بررسی نقش تعدیلی تعهد سازمانی و رضایت شغلی در تأثیر بازاریابی درونی بر تمایل به ترک خدمت کارکنان ادارات ورزش و جوانان استان خراسان شمالی بود. روش پژوهش از نوع توصیفی- همبستگی و به لحاظ هدف کاربردی بوده است که به‌صورت میدانی انجام‌شده است. جامعه آماری پژوهش را کلیه کارکنان ادارات ورزش و جوانان شهرستان‌های استان خراسان شمالی تشکیل می دادند که شمار آن‌ها به 185 نفر می‌رسید. نمونه آماری با بهره‌گیری از فرمول نمونه گیری کوکران از جامعه محدود 124 نفر برآورد شده که 130 پرسشنامه با بهره‌گیری از روش نمونه‌گیری طبقه‌ای در میان جامعه آماری توزیع گردید. جهت جمع‌آوری داده‌ها از استراتژی پیمایش بهره گرفته شد و پرسشنامه ای که مبتنی بر پرسشنامه‌های استاندارد بازاریابی درونی، تعهد سازمانی، رضایت شغلی و تمایل به ترک خدمت تدوین و دراختیار پاسخ دهندگان قرار گرفت. نتایج نشان داد، بازاریابی درونی برتعهدسازمانی، رضایت شغلی و تمایل به ترک خدمت کارکنان ادارات ورزش وجوانان استان خراسان شمالی تأثیرگذار بوده و رضایت شغلی می تواند تعدیل گر رابطه میان بازاریابی درونی و تمایل به ترک خدمت کارکنان باشد. همچنین مؤلفه‌های بازاریابی درونی نیز بر مولفه های یادشده اثرگذار بوده و از میان این مؤلفه‌ها &amp;laquo;بالندگی منابع انسانی&amp;raquo; بیشترین و &amp;laquo;چشم‌انداز&amp;raquo; کمترین تأثیر را داشته است. باتوجه به یافته‌های پژوهش حاضر می‌توان گفت، مدیران ورزش و جوانان استان خراسان شمالی می توانند با ارائه رویکردی سیستماتیک به آموزش و داشتن برنامه‌های مدون آموزشی و استقرارنظام جامع ارزیابی عملکرد مبتنی بر شایستگی زمینه ساز بهبود نگرش‌های شغلی کارکنان دراین سازمان شوند.</description>
            <pubDate>Sun, 22 Sep 2019 20:30:00 +0100</pubDate>
        </item>
        <item>
            <title>نقش برند کارفرما بر عملکرد فردی و سازمانی نیروی ...</title>
            <link>http://shm.shahroodut.ac.ir/article_1781_0.html</link>
            <description>هدف: پژوهش حاضر با هدف بررسی تاثیر برند کار فرما بر عملکرد فردی و سازمانی نیروی انسانی در فدراسیون‌های ورزشی ایران انجام شده است. روش شناسی: این تحقیق از نظر هدف، کاربردی و به لحاظ ماهیت و روش، توصیفی/ همبستگی می‌باشد. جامعه آماری این پژوهش شامل 300 نفر از روئسا، نائب رئیسان، اعضای مجمع، کارشناسان، دبیران، مدیران کمیته‌ها، مربیان و داوران مطلع در 15 فدراسیون‌ ورزشی منتخب می‌باشد. با استفاده از روش سرشماری، نمونه آماری برابر با جامعه در نظر گرفته شد و برای گردآوری داده‌ها از پرسشنامه‌های برندسازی کارفرمایی برتون، اوینگ و هاه (2005)، عملکرد سازمانی یانگ و همکاران (2004) و عملکرد فردی پترسون (1992) استفاده شده است. جهت تجزیه و تحلیل داده‌ها در راستای آزمون فرضیه‌ها و مدل‌سازی از مدل معادلات ساختاری و تحلیل عاملی تاییدی استفاده شد و داده‌های پژوهش با استفاده از نرم افزار pls و  spss مورد تحلیل قرار گرفت. یافته ها: با توجه به یافته‌های پژوهش می‌توان گفت، برند-سازی کار‌فرمایی، سهم قابل توجهی در تبیین عملکرد سازمانی (70/0=β، 03/8=t) و عملکرد فردی (92/0=β، 47/10=t) و همچنین عملکرد فردی اثر معنی داری بر عملکرد سازمانی (94/0=β، 22/10=t) دارا است. همچنین مدل اثر برندسازی کارفرمایی بر عملکرد فردی و سازمانی نیروی انسانی در فدراسیون‌های ورزشی ایران دارای برازش می‌باشد.نتیجه گیری: طبق یافته‌های پژوهش، پیاده‌سازی برند کارفرما در فدراسیون‌های ورزشی موجب افزایش عملکرد و کارایی آنها می‌شود و مدیران و سیاست‌گذاران فدراسیون‌های ورزشی می‌توانند از برندسازی به عنوان اهرمی جهت توسعه عملکرد بهره گیرند.کلید واژه‌ها: برندسازی کارفرمایی، عملکرد سازمانی، عملکرد فردی، فدراسیون‌های ورزشی ایران.</description>
            <pubDate>Sat, 30 May 2020 19:30:00 +0100</pubDate>
        </item>
        <item>
            <title>تأثیر مدیریت برند داخلی بر رضایت شغلی کارکنان ورزشی ...</title>
            <link>http://shm.shahroodut.ac.ir/article_1742_203.html</link>
            <description>هدف: جو رقابتی محیط کار تاثیر عمده‌ای بر روی انگیزه و رفتار کارکنان دارد و سازمان‌های ورزشی دارای جو سازمانی خاصی هستند که پویا بودن آن می‌تواند باعث ارتقاء رضایت شغلی کارکنان گردد. هدف پژوهش حاضر بررسی تاثیر مدیریت برند داخلی بر رضایت شغلی کارکنان سازمان ورزشی با تاکید بر نقش میانجی جو رقابتی محیط کار می‌باشد.روش شناسی: روش تحقیق مطالعه حاضر، توصیفی-همبستگی است که به صورت پیمایشی انجام شده است. 120 نفر از کارکنان اداره کل و ادارات ورزش و جوانان استان آذربایجان شرقی، پرسشنامه‌های مدیریت برند داخلی پونجایسری و ویلسون (2007)، رضایت شغلی ویسوکی و کروم (1991) و پرسشنامه محقق ساخته جو رقابتی محیط کار را به طور داوطلبانه تکمیل نمودند. جهت تحلیل داده ها از آزمون مدل معادلات ساختاری مبتنی بر حداقل روش مربعات جزئی استفاده شد. یافته‌ها: نتایج نشان داد که مدیریت برند داخلی بر رضایت شغلی و جو رقابتی تاثیر مستقیم و معناداری دارد. همچنین نقش میانجی جو رقابتی محیط کار بر رابطه بین مدیریت برند داخلی و رضایت شغلی مورد تایید قرار گرفت (001/0=P). بررسی برازش مدل نیز نشان داد که مدل ارائه شده پژوهش از برازش مناسبی برخوردار می‌باشد (362/0=GOF). نتیجه گیری: می‌توان گفت که مدیریت برند داخلی منجر به تعهد کیفیت رفتاری و رضایت شغلی کارکنان ورزشی می شود.</description>
            <pubDate>Sun, 22 Sep 2019 20:30:00 +0100</pubDate>
        </item>
        <item>
            <title>طراحی مدل مدیریت استعداد جهانی با تأکید بر توسعه ...</title>
            <link>http://shm.shahroodut.ac.ir/article_1743_203.html</link>
            <description>هدف:مدیریت استعداد جهانی می تواند تاثیرات مثبت قابل توجهی بر عملکرد سازمان ها داشته باشد. شناسایی فرایندها، بسترها و عوامل ایجاد کننده مدیریت استعداد جهانی می تواند در بهبود عملکرد سازمان های ورزشی موثر واقع شود. هدف از این تحقیق طراحی مدل مدیریت استعداد جهانی با تاکید بر توسعه سرمایه انسانی در سازمان های ورزشی ایران است.روش شناسی:این تحقیق با روش تحقیق کیفی و با ماهیت اکتشافی- بنیادی انجام گرفت. از طریق نمونه گیری هدفمند گلوله برفی و بر اساس مصاحبه های عمیق، داده های تحقیق از متخصصان و مدیران سازمان‌ها جمع آوری شد. بر اساس روش نظریه داده بنیاد سیستماتیک، داده ها پس از کد گذاری تجزیه و تحلیل شدند. یافته ها:نتایج نشان داد که عوامل محیطی و هوشمندی استراتژیک به عنوان عوامل علی، سلامت محیط کار به عنوان بستر حاکم، ساختار درون سازمانی به عنوان عوامل مداخله گر، انضباط مدیریتی به عنوان کنش ها و تعاملات و مسئولیت پذیری و حس تعلق به سازمان و همچنین حزانت از شان کارمند به عنوان پیامد های مدل مدیریت استعداد جهانی مطرح شدند.نتیجه گیری: بر اساس مدل طرح شده توصیه می شود که نقش عوامل مختلف موثر بر مدیریت استعداد جهانی مد نظر قرار گرفته و برای ترویج و رشد این مهم تدابیر نظام مندی اندیشیده شود.</description>
            <pubDate>Sun, 22 Sep 2019 20:30:00 +0100</pubDate>
        </item>
        <item>
            <title>تدوین مدل نظری راهبردها و پیامدهای به‌کارگیری ...</title>
            <link>http://shm.shahroodut.ac.ir/article_1700_203.html</link>
            <description>هدف، شناسایی راهبردها و پیامدهای بکارگیری منابع انسانی شایسته در سازمانها و ویژه سازمانهای ورزشی دانشگاه است. روش شناسی: بمنظور تحقق این هدف از روش‌شناسی کیفی و روش تحقیق نظریه داده بنیاد استفاده شد. از نظر هدف در زمره تحقیقات کاربردی قرار داشت. جامعه تحقیق شامل نخبگان ورزش دانشگاهی (شامل مدیران و کارشناسان ارشد ورزش دانشگاهی) بود و نمونه‌گیری آزمودنیها بصورت نظری و گلوله برفی صورت گرفت. ابزار جمع‌آوری داده‌ها، مصاحبه نیمه ساختاریافته بود و داده‌های حاصل از مصاحبه‌ها به روش زمینه‌ای، کدگذاری شده، تجزیه و تحلیل گردید.یافته‌ها: نتیجه گروه‌بندی کدها، نشان دهنده 9 مقوله اصلی، 46 مقوله فرعی و 58 مفهوم بود که در قالب مدل پارادایمی شامل: راهبردها (تفکر راهبردی، تحول سازمانی و نوآوری سازمانی) و پیامدها (توسعه فرهنگ سازمان، توسعه سازمانی، بهره‌وری، توسعه اجتماعی، مقوله محیطی و پرورش تفکر استراتژیک) در سازمان‌های ورزشی دانشگاهها پدیدار شد.نتیجه‌گیری: با توجه به طیف مخاطبان ورزش دانشگاهی که شامل دانشجویان، کارمندان و اساتید است و همچنین گزینه‌های غیرورزشی جذاب و جایگزین ورزش دانشگاهی موجود؛ اگر متولیان ورزش دانشگاهها نتوانند با تکیه بر شایستگی‌های منابع انسانی و با تحقق راهبردهایی مانند تفکر راهبردی، تحول سازمانی و نوآوری سازمانی زمینه توسعه فرهنگ سازمانی، توسعه سازمانی، بهره‌وری، توسعه اجتماعی، پرورش تفکر ایدئولوژیک و توجه به مقولات محیطی را فراهم نمایند، قادر به جلب رضایت جامعه مخاطب خود نخواهد بود.لذا توصیه می‌شود که مدیران بالادستی ورزش دانشگاهی طرح‌های کارشناسی شده را جهت شناسایی و پیاده‌سازی شایستگی‌های لازم برای کارکنان ورزش دانشگاه اجرا و نیروی انسانی را بر اساس شایستگی‌ها، جذب و استخدام نمایند.</description>
            <pubDate>Sun, 22 Sep 2019 20:30:00 +0100</pubDate>
        </item>
        <item>
            <title>شناسایی قابلیت‌های بازاریابی و کسب درآمد نیروی ...</title>
            <link>http://shm.shahroodut.ac.ir/article_1797_0.html</link>
            <description>هدف: هدف پژوهش حاضر شناسایی قابلیت‌های بازاریابی و کسب درآمد نیروی انسانی باشگاه‌های فوتبال لیگ برتر ایران و طراحی مدل آن است. روش تحقیق: این تحقیق از نوع کیفی است که از روش نظریه داده‌بنیاد و رویکرد گلیزر (1992) استفاده شده است. جامعه تحقیق شامل کلیه مدیران باشگاه‌های فوتبال و اساتید مدیریت ورزشی است. از روش نمونه‌گیری نظری و به‌شیوه گلوله برفی نمونه انتخاب شد. برای جمع‌آوری داده‌ها از مصاحبه به‌صورت سؤالات باز استفاده شد. یافته‌ها: داده‌های حاصل از 15 مصاحبه به روش تئوری‌سازی داده‌بنیاد، کدگذاری و تجزیه‌وتحلیل گردید. درمجموع 426 کد باز از تجزیه‌وتحلیل مصاحبه‌ها و پیشینه تحقیق به‌دست آمد. بعد از استخراج کدهای مشابه 134 کد حلصل شد و در مرحله کدگذاری محوری به 21 کد تبدیل شدند. در مرحله بعد، کدهای محوری در 5 گروه کد انتخابی از قابلیت بازاریابی نیروی انسانی شامل قابلیت‌های بازاریابی مدیران باشگاه، قابلیت‌های بازاریابی بازیکنان و مربیان، قابلیت‌های بازاریابی کارکنان و تدارکات، قابلیت‌های بازاریابی مشاهیر و پیشکسوتان و قابلیت‌های بازاریابی لیدرهای باشگاه جای گرفتند. با توجه به ارتباطات بین این پنج گروه  مدل به‌صورت دایره‌ای تدوین شد که قابلیت بازاریابی مدیران در مرکز و سایر قابلیت‌ها در محیط قرار گرفتند. نتیجه‌گیری: مدل ارائه‌شده می‌تواند به‌عنوان ابزاری جهت شناسایی قابلیت‌های بازاریابی نیروی انسانی باشگاه‌های فوتبال، بهره‌گیری و استفاده از این قابلیت‌های برای بازاریابی و کسب درآمد مورد استفاده قرار گیرد تا به‌گونه‌ای منطقی و اصولی با برنامه‌ریزی و سازمان‌دهی این قابلیت‌ها و توسعه آنها، به بازاریابی و کسب درآمد و استقلال مالی باشگاه‌ها و حل مشکلات موجود در این حوزه پرداخت.</description>
            <pubDate>Fri, 12 Jun 2020 19:30:00 +0100</pubDate>
        </item>
        <item>
            <title>ارائه چارچوبی برای تحلیل راهبردی مشارکت ذینفعان در ...</title>
            <link>http://shm.shahroodut.ac.ir/article_1827_0.html</link>
            <description>هدف: هدف از این پژوهش طراحی و تبیین یک چارچوب تحلیل مفهومی برای تحلیل راهبردی مشارکت ذینفعان توسعه صنعت ورزش کشور بود. روش شناسی: روش تحقیقات از نوع تحقیقات کیفی نظام‌مند می‌باشد. منابع جمع‌آوری یافته‌ها شامل دو بخش منابع اطلاعاتی (منابع علمی) و منابع انسانی (صاحب‌نظران) مرتبط با موضوع پژوهش بود. منابع مورد مطالعه در هر دو بخش به تعداد قابل کفایت براساس اشباع نظری برآورد و به صورت هدفمند و دردسترس نمونه‌گیری شد (24 نفر و 108 نسخه). ابزار پژوهش شامل رونوشت مطالعه کتابخانه‌ای و چارچوب مصاحبه اکتشافی بود. روایی ابزار ابتدا براساس تعیین اعتبار علمی و حقوقی افراد و اسناد کنترل شد سپس از نظر متخصصان برای بررسی روایی محتوایی و صوری استفاده گردید. علاوه براین ضریب توافق بین مصححان کدگذاری محاسبه شد. جهت تحلیل یافته‌های پژوهش از روش‌های تحلیل و طراحی چارچوب مبتنی بر کدگذاری مفهومی استفاده گردید.یافته‌ها: 187 مولفه‌ شناسایی شده در 5 سطح، 9 منظر و 31 بُعد دسته‌بندی شدند که شامل؛ سطح محیط و اکوسیستم (محیط ملی و بین المللی)، سطح نقش و بازیگران (ارکان و راهبری)، سطح پشتیبانی و ساختار (فرایندها و منابع)، سطح تعامل و مشارکت (سطوح ورزش و بخش‌های صنعت) و سطح پیامد و توسعه (کارکردها و پایدارسازی) می‌باشد. روابط کلی بین متغیرها در مدل ترسیم گردیده است.نتیجه‌گیری: براساس چارچوب می‌توان گفت توسعه صنعت ورزش از اصول مدیریت سیستمی پیروی می‌کند و عوامل کلیدی و راهبردی آن جهت‌گیری مسیر راهبردی توسعه را در مدل تعیین می‌کند تا مدیران باید در برنامه‌ریزی، اجرا و ارزیابی آن را مبنا قرار دهند.</description>
            <pubDate>Tue, 23 Jun 2020 19:30:00 +0100</pubDate>
        </item>
    </channel>
</rss>
