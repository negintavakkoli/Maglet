<add><doc><field name="journal_id">10002</field><field name="abstract"> هدف: پژوهش حاضر با هدف کاوش پدیدارشناسانه در تعیین شایستگی‌های کارآفرینان دانش‌آموخته در قلمرو رشته‌های علوم اجتماعی و رفتاری انجام شد. روش: این پژوهش با رویکرد کیفی و استفاده از روش پدیدارشناسی انجام شد. جامعۀ پژوهش، افراد کارآفرین در قلمرو رشته‌های علوم اجتماعی و رفتاری بودند که ۱۲ نفر از آنان به طور هدفمند و با تکنیک معیاری و روش گلوله برفی تا رسیدن به اشباع نظری انتخاب شدند. فرایند تحلیل داده‌ها در بخش مصاحبۀ نیمه ساختاریافته با دانش‌آموختگان کارآفرین در رشته‌های علوم اجتماعی و رفتاری، استقرایی بود که در سه مرحلۀ کدگذاری باز، محوری و گزینشی انجام شد. یافته‌ها: شایستگی‌های افراد کارآفرین در قلمرو رشته‌های علوم اجتماعی و رفتاری، سه مقولۀ‌ اساسی شایستگی‌های نگرشی کارآفرینانه (هشت زیرمقوله)، شایستگی‌های مدیریتی کارآفرینانه (شش زیرمقوله) و شایستگی‌های فنی کارآفرینانه (پنج زیرمقوله) را شامل می‌شود. نتیجه‌گیری: ضروری است که دست‌اندرکاران و برنامه‌ریزیان درسی برای سوق دادن دانشجویان قلمرو رشته‌های علوم اجتماعی و رفتاری به سوی کارآفرینی با تأکید بر فرهنگ اسلامی جامعه، اقدامات لازم را برای بازنگری سرفصلهای برنامۀ درسی با توجه به اضافه کردن شایستگی‌های مورد نظر در این حوزه اتخاذ کنند. این امر می‌تواند راهبردی مطلوب برای ایجاد نوع جدیدی از دانشگاهها، با عنوان دانشگاههای اسلامی کارآفرین باشد.</field></doc></add>