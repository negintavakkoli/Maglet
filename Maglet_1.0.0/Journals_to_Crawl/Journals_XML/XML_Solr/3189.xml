<add><doc><field name="journal_id">10006</field><field name="abstract">سرمایة اجتماعی موضوعی بین­رشته­ای است که در سال­های اخیر به­طور روزافزونی صاحب‌نظران حوزه­های مختلف علوم، به­ویژه مدیریت و اقتصاد، به آن توجه کرده­اند. همچنین، در حوزة دین و نظام ارزشی این مفهوم بررسی شده است. در این مقاله، ابتدا تاریخچه، تعریف‌ها و ویژگی­های سرمایة اجتماعی بیان شده، سپس مؤلفه­های آن از دو نگاه غربی و نظام ارزشی مطرح شده است. در واقع، هدف از این تحقیق، طراحی مدل مفهومی مؤلفه­های سرمایة ­اجتماعی در نگاه غربی و نظام ارزشی است. این پژوهش با رویکرد کیفی و با به‌کارگیری روش تحلیل محتوا انجام گرفته است. در نتیجه با مطالعة منابع غربی و اسلامی، مؤلفه­ها و خرده‌مؤلفه­های مطرح‌شده دربارة سرمایة ­اجتماعی که شامل ابعاد ساختاری، ارتباطی و شناختی است، استخراج شد تا با معرفی آن‌ها مساعدتی به علاقه­مندان باشد.</field></doc></add>