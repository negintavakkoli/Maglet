<add><doc><field name="journal_id">10002</field><field name="abstract">   هدف:    این پژوهش با هدف شناسایی و اولویت‌بندی مؤلفه‌های اخلاق حرفه‌ای اعضای هیئت علمی از دیدگاه اساتید و دانشجویان دانشکدۀ روان‌شناسی و علوم تربیتی دانشگاه علامه طباطبایی انجام شده است.    روش  :  پژوهش حاضر از لحاظ هدف، کاربردی و توسعه‌ای و از لحاظ روش، توصیفی- پیمایشی است. در این پژوهش 53 نفر از اساتید و 270 نفر از دانشجویان با روش نمونه‌گیری تصادفی ساده انتخاب شدند. ابزار پژوهش، پرسشنامۀ محقق‌ساختۀ اخلاق حرفه‌ای اعضای هیئت علمی بود و تجزیه و تحلیل داده‌ها با استفاده از نرم‌افزار اس.پی.اس.اس.22 انجام شد.    یافته‌ها  :  مؤلفه‌های اخلاق حرفه‌ای از نظر اساتید و دانشجویان، از اهمیت بالایی برخوردارند. با این حال، در اولویت‌بندی مؤلفه‌ها از نظر اساتید و دانشجویان، تفاوت معنادار وجود دارد.    نتیجه‌گیری  :  بر اساس یافته‌های پژوهش، از نظر اساتید و دانشجویان، ویژگی‌های اخلاقی و شخصیتی اعضای هیئت علمی به عنوان الگوهای مؤثر در دانشگاه و جامعه، اهمیت زیادی دارد؛ زیرا بر تربیت و کیفیت تفکر دانشجویان و دیگر اعضای جامعه تأثیرگذار است. پیشنهاد می‌شود اعضای هیئت علمی، اصول اخلاقی را در وظایف حرفه‌ای خود، نظیر آموزش و پژوهش، برای افزایش اخلاق حرفه‌ای در محیط دانشگاه و جامعه به کار گیرند.</field></doc></add>