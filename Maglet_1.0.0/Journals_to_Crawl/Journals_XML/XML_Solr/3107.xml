<add><doc><field name="journal_id">10014</field><field name="abstract"> با توجه به اهمیت بهره ‌ وری منابع انسانی به ویژه در شرکت ملی نفت ایران و شرکت‌های وابسته به آن و ارتباط مستقیم آن با رشد اقتصادی کشور، پژوهش حاضر به بررسی عوامل اثرگذار (سرمایه اجتماعی، فرهنگ سازمانی و مدیریت دانش) بر آن در شرکت پخش فراورده‌های نفتی استان قزوین پرداخته است. جامعه آماری پژوهش شامل کلیه کارکنان این شرکت در سال ۱۳۹۴ می‌باشد که با استفاده از فرمول کوکران، حجم نمونه ۱۵۳ نفر برآورد شده است. همچنین به منظور گردآوری داده ‌ ها از پرسشنامه و روش نمونه ‌ گیری طبقه‌ای استفاده گردیده است. به منظور آزمون مدل و فرضیه‌های پژوهش نیز روش مدل ‌ سازی معادلات ساختاری (SEM) با کمک نرم افزار ایموس بکار گرفته شده است. نتایج تجزیه و تحلیل، حاکی از تاثیر مستقیم و معنادار سرمایه اجتماعی بر متغیرهای فرهنگ سازمانی، مدیریت دانش و بهره ‌ وری منابع انسانی است. همچنین نتایج نشان داد که مدیریت دانش نقش واسط مثبتی در تاثیرگذاری سرمایه اجتماعی و فرهنگ سازمانی بر بهره ‌ وری نیروی انسانی داشته و فرهنگ سازمانی نیز می‌‌ تواند تاثیر سرمایه اجتماعی بر بهره ‌ وری نیروی انسانی را افزایش دهد. پژوهش حاضر با تمرکز بر نقش متقاوت متغیرهای واسط فرهنگ سازمانی و مدیریت دانش در ارتقاء بهره وری منابع انسانی در بین اعضای جامعه مورد مطالعه که تاکنون از چشم پژوهشگران نادیده گرفته شده است، نوآور بوده و می‌‌ تواند با پر کردن خلاء موجود نقش بسزایی در حوزه مدیریت ایفا کند. </field></doc></add>