<add><doc><field name="journal_id">10008</field><field name="abstract">محدود بودن منابع مالی و امکانات بانک‎ها، به‎خصوص در کشورهای در حال توسعه همانند ایران نیاز به برنامه‎ریزی برای افزایش کارایی و بهره‎وری بانک‎ها را بیش از پیش ضروری ساخته است. لازمه‎ی این افزایش کارایی، سنجش عملکرد و شناخت قوت و ضعف‎ شعب بانکی است. مقاله‎ی حاضر با استفاده از ترکیبی از روش‎های مهم همچون مدل روش ناپارامتریک DEA اصلاح شده و روش AHP به محاسبه‎ی کارایی مؤلفه‌ای شعب بانک مسکن در تجهیز منابع و مصارف می‎پردازد. در این باره نتایج اجرای مدل‌های طرف منابع و مصارف، شعب کارا و ناکارای بانک مسکن را در زمینه تجهیز منابع و تخصیص تسهیلات مشخص نموده و زمینه لازم جهت ارایه رویکرد فعالیتی شعب این بانک را با تأکید بر تجهیز منابع یا تخصیص تسهیلات، فراهم آورده است.</field></doc></add>