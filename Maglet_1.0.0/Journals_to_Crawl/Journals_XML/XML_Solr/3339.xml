<add><doc><field name="journal_id">10018</field><field name="abstract">ظهور پدیده شتابدهنده‌ها مسیری نوین پیش روی کارآفرینان و کسب‌و‌کارهای نوپا گذاشته است. ویژگی‌های خاص حوزه زیست فناوری و همچنین جدید بودن مفهوم شتابدهنده‌ها در ایران، شناخت عوامل موفقیت این موسسات را ضروری می‌نماید. در فرایند انجام این پژوهش، بیست عامل کلیدی موفقیت در حوزه مورد نظر با مطالعه پژوهش‌های پیشین و مصاحبه‌های صورت گرفته با مدیران و خبرگان شتاب دهنده‌های زیست فناوری که می‌تواند باعث موفقیت شتاب دهنده‌ها شود، شناسایی گردید. پس از طراحی پرسشنامه و توزیع آن بین نمونه منتخب و جمع آوری نظرات، با استفاده از آزمون دوجمله‌ای تعداد یازده عامل مهم در چهار مرحله آگاهی، انتخاب و ثبت‏نام، برنامه شتابدهی و در نهایت روز نمایش شناسایی گردید. عواملی همچون اهداف استراتژیک شتاب دهنده برای توسعه و حمایت از تیم‌ها، معیارهای بررسی تیم‌ها بر اساس ایده، توانایی و جذابیت توسط شتاب دهنده، خدمات ارائه شده توسط شتاب دهنده به تیم‌ها، نحوه اجرای برنامه آموزش و میزان انعطاف پذیری آن نسبت به زمان استقرار تیم‌ها، دسترسی شتاب دهنده به شبکه بازارها، مشتریان و سرمایه گذاران در طول برنامه شتابدهی و عامل دسترسی به شبکه سرمایه گذاران برای تزریق سرمایه بعد از پایان برنامه به تیم‌های خروجی برخی از عوامل مهم را شکل می‌دهند.</field></doc></add>