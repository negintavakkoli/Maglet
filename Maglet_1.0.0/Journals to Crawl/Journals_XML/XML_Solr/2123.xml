<add><doc><field name="journal_id">10008</field><field name="abstract">هدف از مقالۀ پیش رو ارزیابی و اولویت­بندی پیمانکاران شرکت توزیع برق استان فارس است. طبیعت چنین تصمیم­گیری­هایی به‌طور معمول پیچیده است و اساسا یک مسئلۀ تصمیم­گیری چندمعیاره است. اگر عملکرد پیمانکاران مطلوب نباشد، موجب خسران می­شود، به‌عبارت دیگر، پیمانکاری عملکرد بهتری دارد که زیان کمتری را بر شرکت تحمیل کند. برای تعیین میزان زیان ناشی از اقدام‌های پیمانکاران می­توان از تابع زیان تاگوچی استفاده کرد. در این مقاله با استفاده از فرایند تحلیل سلسله‌مراتبی فازی و ترکیب آن با مدل تابع زیان تاگوچی مدلی برای ارزیابی و اولویت‌بندی پیمانکاران ارائه می­شود. این روش رتبه‎بندی کاملی را براساس عملکرد رتبه­بندی تأمین‎کنندگان ارائه می‎کند. ورودی این مدل داده­های مربوط به بیست پیمانکار شرکت توزیع برق استان فارس در بیست‌وچهار معیار انتخابی و خروجی این مدل امتیاز نهایی زیان ناشی از کار با هر پیمانکار است. براساس نتایج قوی­ترین و ضعیف­ترین پیمانکار به‌ترتیب زیانی معادل ۲۰/۲۹ و ۱۵/۹۸ درصد به شرکت وارد می­کنند.</field></doc></add>