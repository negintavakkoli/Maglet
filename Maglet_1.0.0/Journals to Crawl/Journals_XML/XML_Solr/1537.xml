<add><doc><field name="journal_id">10040</field><field name="abstract">هدف پژوهش حاضر سنجش رابطۀ نارضایتی از تصویر بدنی و اضطراب اجتماعی با میزان استفاده از لوازم آرایشی در دانشجویان دختر بود. روش این پژوهش توصیفی و از نوع تحلیلی بود. کلیۀ دانشجویان دختر دانشگاه محقق اردبیلی، که در نیمۀ دوم سال ۱۳۹۲ مشغول به تحصیل بودند، جامعۀ آماری پژوهش حاضر را تشکیل دادند. ۱۱۰ نفر به روش نمونه‌گیری تصادفی چند‌مرحله‏ای از این جامعه انتخاب شدند و به پرسشنامه‏های اختلال اضطراب اجتماعی، نارضایتی از تصویر بدن، و پرسشنامۀ محقق‌ساخته میزان استفاده از وسایل آرایشی پاسخ دادند. داده‏های به‌دست‌آمده نیز با استفاده از آزمون‏های همبستگی پیرسون و تحلیل رگرسیون چندگانه تحلیل شد. نتایج نشان داد که میزان استفاده از لوازم آرایشی در دانشجویان دختر با نارضایتی از تصویر بدنی (۴۴ / ۰ r=؛ ۰۰۱ / ۰&gt;p)، اضطراب اجتماعی (۲۶ / ۰ r=؛ ۰۰۱ / ۰&gt;p) و مؤلفه‏های آن، یعنی ترس (۲۸ / ۰ r=؛ ۰۴ / ۰&gt;p)، علائم فیزیولوژیکی (۲۲ / ۰ r=؛ ۰۲ / ۰&gt;p)، و اجتناب (۲۱ / ۰ r=؛ ۰۳ / ۰&gt;p) ارتباط مثبت دارد. نتایج تحلیل رگرسیون نیز نشان داد که ۱۹‌درصد از کل واریانس میزان استفاده از لوازم آرایشی بر‌اساس نارضایتی از تصویر بدن و اضطراب اجتماعی تبیین می‏شود. نتایج این پژوهش نشان می‏دهد که نارضایتی از تصویر بدنی و علائم اضطراب اجتماعی در میزان استفاده از لوازم آرایشی در دانشجویان دختر نقش دارند.</field></doc></add>