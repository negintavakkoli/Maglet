<add><doc><field name="journal_id">10008</field><field name="abstract">یکی از ابزارهای قدرتمندی که امروزه در راستای کاهش هزینه، زمان، افزایش کیفیت و در نتیجه بهبود عملکرد پروژه‌ها به‎خصوص پروژه‌های عمرانی به‏کار می‌رود، مهندسی ارزش است. برای مطالعه‎های مهندسی ارزش در پروژه‌های ساختمانی در بسیاری از موارد با قضاوت‎های زبانی و غیر دقیق سروکار داریم که می‌توان از روش‎های تصمیم‌گیری چند شاخصه با رویکرد منطق فازی، به‎جای روش‎های معمول استفاده کرد. در مقاله‎ی حاضر برنامه کار مهندسی ارزش با مدل‎های MADM فازی تلفیق شده است. در این تلفیق به‎منظور تعیین وزن معیارهای ارزیابی پیشنهادهای حاصل از مرحله خلاقیت، از روش AHP فازی و به‎منظور تعیین اولویت گزینه‎ها از روش TOPSIS فازی استفاده شده است. روش فوق در طرح تأسیسات مکانیکی پروژه برج موج شهرک مسکونی صدف، یکی از پروژه‎های در دست احداث بخش تعاونی در کشور، به‏کار گرفته شده است. بر اساس برآورد تیم مهندسی ارزش، اجرای طرح پیشنهادی به‎جای طرح اولیه، کاهش45/21 درصدی در هزینه پروژه و 6/17 درصدی در زمان پروژه را در پی خواهد داشت.</field></doc></add>