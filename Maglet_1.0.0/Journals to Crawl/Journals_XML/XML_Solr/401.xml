<add><doc><field name="journal_id">10001</field><field name="abstract">ناهنجاری اقلام تعهدی به‌عنوان یکی از پدیده‌های مشاهده‌شده در بازار سرمایه، بسیاری از پژوهشگران را به جستجوی عوامل ایجاد آن واداشته است. هدف پژوهش حاضر، بررسی نقش پراکندگی مقطعی بازده سهام در ناهنجاری اقلام تعهدی و ناهنجاری سرمایه‌گذاری است. نمونۀ آماری پژوهش، شامل ۱۴۷ شرکت از بین شرکت‌های پذیرفته‌شده در بورس اوراق بهادار تهران در سال‌های ۱۳۸۶ تا ۱۳۹۳ است. برای آزمون فرضیه‌های پژوهش از الگوی سه‌عاملی فاما و فرنچ (۱۹۹۳) استفاده و پراکندگی بازده به‌عنوان عامل چهارم به آن اضافه شده است. برای بررسی نقش پراکندگی بازده بر ناهنجاری اقلام تعهدی، الگوی فاما و فرنچ به تفکیک شرکت‌های دارای اقلام تعهدی بالا و پایین و بررسی نقش پراکندگی بازده بر ناهنجاری سرمایه‌گذاری، این الگو به تفکیک شرکت‌های دارای سرمایه‌گذاری زیاد و سرمایه‌گذاری کم برازش شده است. برازش الگو‌های پژوهش یکبار با استفاده از داده‌های ترکیبی و بار دیگر به روش سری‌زمانی به تفکیک سبدهای سرمایه‌گذاری تدوین‌شده انجام شده است. نتایج حاصل از پژوهش نشان می‌دهد پراکندگی بازده سهام در ایجاد ناهنجاری اقلام تعهدی و ناهنجاری سرمایه‌گذاری نقشی ندارد.</field></doc></add>