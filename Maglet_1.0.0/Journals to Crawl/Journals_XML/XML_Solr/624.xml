<add><doc><field name="journal_id">10038</field><field name="abstract">در حفاری مکانیزه تونل پیش‌بینی عملکرد TBM به منظور تخمین زمان و هزینه پروژه از اهمیت زیادی برخوردار است. مدل‌های CSM، NTNU و Q TBM  به عنوان مدل‌های اصلی پیش‌بینی عملکرد TBM شناخته شده‌اند که در آنها روابطی برای تخمین ضریب بهره‌وری نیز وجود دارد. اگرچه در هر کدام از این مدل‌ها برای تخمین ضریب بهره‌وری از پارامترهای خاصی استفاده شده است ولیکن به طور کلی تأثیر توأم دو یا چند عامل در نظر گرفته نشده است. از طرف دیگر بسیاری از پارامترها وابستگی شدیدی با یکدیگر داشته و ممکن است به طور همزمان بر عملکرد TBM تأثیر بگذارند. بنابراین می‌توان با تشکیل یک ماتریس اندرکنش اثر متقابل پارامترها بر یکدیگر و در نتیجه بر عملکرد TBM را ارزیابی کرد. در این تحقیق ماتریسی با 21 پارامتر مؤثر بر ضریب بهره‌وری تشکیل داده شده است. اندرکنش این پارامترها نشان می‌دهد که نبود خدمات فنی بیشترین تأثیر را در عملکرد TBM دارد. با ثبت مقادیر واقعی فعالیت‌ها و تأخیرات بر حسب ساعت بر متر می‌توان شاخص تأخیرات (DTI) را به دست آورد که این شاخص نسبت عکس با عملکرد TBM داشته و با ضریب همبستگی 872/0 رابطه مستقیم با زمان خالص حفاری تونل دارد.</field></doc></add>