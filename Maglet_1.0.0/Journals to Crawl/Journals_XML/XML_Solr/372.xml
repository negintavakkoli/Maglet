<add><doc><field name="journal_id">10001</field><field name="abstract">انجمن مدیریت جامع زنجیرۀ تأمین، آن را دارایی راهبردی تعریف می‌کند که برای سازمان، ارزش و مزیت رقابتی ایجاد می‌کند. هدف این پژوهش، شناخت چگونگی شکل‌گیری و اثرگذاری پیچیدگی این دارایی بر عملکرد سازمان و جایگاه عملکرد مالی در تأثیرپذیری از آن است؛ به این منظور پس از بررسی پیشینۀ نظری پژوهش، ابعاد و گویه‌های الگو شناسایی شد و الگوی مرجع فرایندهای زنجیرۀ تأمین قرار گرفت؛ سپس پرسش‌نامه‌ای برای ارزیابی پیچیدگی زنجیرۀ تأمین و بررسی اثر آن بر عملکرد طراحی شد. نمونۀ آماری شامل 50 شرکت تولید لوازم‌ خانگی در شهرهای تهران، اصفهان، تبریز، مشهد، شیراز و اهواز است. در این پژوهش 250 پرسش‌نامه در لایه‌های مختلف زنجیرۀ تأمین توزیع و 197 پرسش‌نامه تکمیل شد. درنهایت با استفاده از روش تحلیل عاملی و الگو‌سازی معادلات ساختاری، الگوی مفهومی پیشنهادی پژوهش، تجزیه‌‌وتحلیل شد. براساس یافته‌های پژوهش، پیچیدگی زنجیرۀ تأمین در جامعۀ بررسی‌شده تأثیر منفی و معناداری بر عملکرد دارد.</field></doc></add>