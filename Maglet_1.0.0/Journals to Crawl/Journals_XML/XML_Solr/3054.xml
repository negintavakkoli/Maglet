<add><doc><field name="journal_id">10014</field><field name="abstract"> پژوهش حاضر با هدف ارائه مدل شایستگی رهبران سازمان کوانتومی انجام شد. این تحقیق از حیث هدف اکتشافی و از نظر روش از نوع آمیخته (کیفی و کمی) بود. جامعه آماری بخش کیفی تحقیق را اساتید خبره مدیریت از دانشگاه‌های مختلف و جامعه آماری بخش کمی تحقیق را مدیران شرکت‌های تابعه صنعت نفت در اصفهان تشکیل داد. نمونه‌گیری به روش هدفمند چندمرحله‌ای و براساس روش طبقه‌بندی متناسب با حجم انجام گرفت. ابزار جمع‌آوری اطلاعات شامل دو پرسش‌نامه‌ی محقق‌ساخته بود که روایی صوری و محتوایی آنها توسط اساتید خبره مدیریت در زمینه سازمان کوانتومی و شایستگی رهبران تأیید گردید. پایایی پرسش‌نامه‌‌ها از طریق محاسبه ضریب آلفای کرونباخ بررسی شد که همگی بالای ۰٫۷۰ و مطلوب بود. با استفاده از تکنیک مدل‌یابی معادلات ساختاری، مدل شایستگی رهبران سازمان کوانتومی شامل پنج بعد شایستگی؛ فردی، میان‌فردی، مدیریتی، تحلیلی/ ادراکی و فنی با ۵۷ شایستگی رهبری ارائه گردید. </field></doc></add>