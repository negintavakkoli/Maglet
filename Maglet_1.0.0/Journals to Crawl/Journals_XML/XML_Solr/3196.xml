<add><doc><field name="journal_id">10006</field><field name="abstract">امنیت ملی موضوعی است که چندبُعدی بودن آن و مسئولیت دولت‌ها در فراهم آوردن آن برای شهروندان، نیز، سوء‌استفادة آن‌ها از این موضوع برای تحکیم موقعیت سیاسی خود بر پیچیدگی مفهومی و مصداقی آن می‌افزاید. در ساده‌ترین تعریف، امنیت ملی امنیت مردمی است که در جغرافیایی خاص تحت حاکمیت نظمی سیاسی ـ حقوقی می‌زیند. طبعاً امنیت این زیست اجتماعی اقتضا می‌کند تهدیدهایی که موجودیت این موضوع را به خطر می‌اندازند دفع شود. بر اساس نظریة امنیت ملی، برای تحقق این امنیت باید تهدیدهای پنجگانة نظامی، سیاسی، اجتماعی، اقتصادی، و زیست‌محیطی منتفی شود. بر مبنای این نظریه، تهدیدهایی که نفی آن‌ها در قرآن برای برای تحقق امنیت ملی در جامعة آن روزگار مورد توجه قرار گرفته فقط تهدیدهای اجتماعی و اقتصادی است. تهدید نظامی، که موجودیت جامعة مورد نظر قرآن، یعنی مکه، را به خطر می‌انداخت با معجزة الهی ابابیل منتفی شد و تهدید سیاسی به دلیل بدوی بودن آن جامعه و عدم‌حضور دولتی منسجم، حتی با کارویژه‌های دولت‌های موجود در آن روزگار، ممکن نیست تهدید زیست‌محیطی نیز موضوعاً منتفی است.</field></doc></add>