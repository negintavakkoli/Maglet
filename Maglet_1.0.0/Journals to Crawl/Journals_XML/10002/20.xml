<?xml version="1.0" encoding="UTF-8"?>
<!-- generator="FeedCreator" -->
<rss version="2.0">
    <channel>
        <title>مدیریت در دانشگاه اسلامی</title>
        <description>مدیریت در دانشگاه اسلامی</description>
        <link>http://miu.nahad.ir/</link>
        <lastBuildDate>Tue, 21 Jul 2020 01:48:39 +0100</lastBuildDate>
        <generator>FeedCreator</generator>
        <image>
            <url></url>
            <title>مدیریت در دانشگاه اسلامی</title>
            <link>http://miu.nahad.ir/</link>
            <description>Feed provided by مدیریت در دانشگاه اسلامی. Click to visit.</description>
        </image>
        <item>
            <title>شناسایی شایستگی های روسای دانشگاه کارآفرین (نسل سوم ...</title>
            <link>http://miu.nahad.ir/article_683_0.html</link>
            <description>در حال حاضر از نظام آموزش عالی و به ویژه دانشگاهها انتظار میرود حرکت نهادمند و راهبردی را برای توسعه کار آفرینی از طریق سه کارکرد محوری ، آموزش و پرورش دانش آموختگان کارآفرین، ولید و رسانش تجاری و ارزش آفرینی و فناوری و نیز ترویج کارآفرینی در بخش های مختلف را اغاز نمایند. وجود و استقرار دانشگاه کارآفرین برای حل مسائل و بهبود روند توسعه کشور، امری ضروری محسوب می‌گردد. هدف پژوهش حاضر شناسایی شایستگی های روسای دانشگاههای دولتی موثر بر بهره وری دانشگاه کارآفرین (نسل سوم ) با استفاده از رویکرد دلفی فازی می باشد.با توجه به هدف تحقیق روش تحقیق آمیخته می باشد. جامعه آماری تحقیق شامل اعضای هیات علمی دانشگاههای دولتی شهر تهران می باشند که بر اساس نمونه گیری هدفمند 54 نفر به عنوان نمونه انتخاب شدند. ابزار گرد آوری مصاحبه و پرسشنامه بوده است. نتایج تحقیق حاکی از این بود که 31 معیار از جمله حمایت از نوآوری، مدیریت بهینه منابع، شبکه سازی، تفکر راهبردی، تفکر سیستمی،ت فکر خلاق، تیم سازی و قدرت جذب سرمایه از مولفه های مهم جهت انتخاب مدیران دانشگاهها در راستای حرکت به سمت دانشگاه کارافرین و بهره وری در این گونه دانشگا هها می باشند.</description>
            <pubDate>Sun, 22 Dec 2019 20:30:00 +0100</pubDate>
        </item>
        <item>
            <title>کشف، شناسایی و تحلیل شاخصهای ارزیابی سبکهای مدیریت ...</title>
            <link>http://miu.nahad.ir/article_722_107.html</link>
            <description>هدف: هدف پژوهشگران این پژوهش، بررسی شاخصهای ارزیابی سبکهای اسلامی مدیریت بر اساس رویکرد کیفی و کمّی بوده است. روش: در گام نخست، با استفاده از ابزار‌های پژوهش کیفی نظیر فرا ترکیب، به تبیین و اکتشاف معیارهای تحقیق پرداخته شده و در گام دوم، برای ارزیابی عوامل و انتخاب مهم‌ترین شاخص اثرگذار بر سبک مدیریت، با استفاده از تکنیک تصمیم‌گیری چند‌شاخصۀ شانون، شاخصهای با اهمیت شناسایی و رتبه‌بندی شده‌اند. با توجه به هدف پژوهش، جامعۀ آماری پژوهش شامل کلیۀ دانشجویان دورۀ دکتری مدیریت صنعتی پردیس فارابی دانشگاه تهران است. در تحقیق حاضر به دلیل پیچیدگی ماتریس تصمیم طرح‌شده و برای اطمینان افراد جامعۀ مدّ نظر، هشت نمونه از جامعۀ آماری به صورت نمونه‌گیری نظری و گلوله برفی انتخاب شدند. یافته‌ها: در فاز فراترکیب، شاخص ارتباطات مقوله‌ای مهم در مدل ارزیابی سبکهای مدیریت اسلامی شناخته شده است. نتیجه‌گیری: معیار تقویت ارتباطات و افزایش تلاش و کوشش، دو معیاری‌اند که در رتبه‌بندی سبکهای اسلامی مدیریت، بالاترین ضریب اهمیت را دارند و معیار تعهد سازمانی و انگیزش دارای کمترین ضریب اهمیت است.</description>
            <pubDate>Fri, 28 Feb 2020 20:30:00 +0100</pubDate>
        </item>
        <item>
            <title>مطالعه تطبیقی مدیریت منابع انسانی با تأکید بر ...</title>
            <link>http://miu.nahad.ir/article_699_0.html</link>
            <description>شناخت صحیح از انسان و جایگاه وی در نظام هستی و بازتحلیل درست از تعاملاتی که توسط او در سطوح مختلف ایجاد می‌شود، نیازمند دست یازیدن به سطوح بالاتری از معرفت است که توسط آموزه‌های متقن وحیانی حاصل می‌شود. هدف: هدف این تحقیق ترسیم هویت وجودی انسان الهی با استفاده از نظریه‌های جدید پیرامون انسان‌شناسی بود. روش: در این مقاله نخست به روش تحقیق کیفی تفسیر انسان به انسان با نگرشی ذاتی به نوع انسان، به شناخت ابعاد وجودی انسان الهی پرداخته شد، سپس با تحلیل داده مضمون، مطالعه تطبیقی مدیریت منابع انسانی با تاکید بر مبانی انسان شناسی مکاتب مدیریت غربی و اسلامی صورت گرفت. کدگذاری منابع مورد مطالعه با نرم‌افزار Quirkos انجام‌شد. یافته‌ها: نتایج به دست آمده از این پژوهش نشان می داد علی رغم وجود اختلافات شدید در بعد هستی‌شناسی دو جریان و جهان‌بینی نشئت گرفته از آن، در بعد رفتاری و عملکردی شباهت‌هایی در میان این دو رویکرد وجود داشت.</description>
            <pubDate>Fri, 31 Jan 2020 20:30:00 +0100</pubDate>
        </item>
        <item>
            <title>تدوین و تبیین مدل بلوغ سرمایۀ فکری در دانشگاههای ...</title>
            <link>http://miu.nahad.ir/article_723_107.html</link>
            <description>هدف: هدف محققان در این پژوهش، تدوین و ارائۀ مدلی برای مدل بلوغ سرمایۀ فکری در دانشگاههای ایرانی بود. روش: روش تحقیق به صورت کیفی و مبتنی بر نظریه‌پردازی داده‌بنیاد است و گردآوری اطلاعات از طریق مصاحبه‌های نیمه‌ساختاریافته انجام شده است. تجزیه و تحلیل اطلاعات به روش استراوس و کوربین و مدل پارادایمی، نمونه‌گیری به روش نمونه‌گیری نظری با بهره‌مندی از تکنیکهای هدفمند و گلولة برفی است که بر مبنای آن، 29 مصاحبه با خبرگان صاحب صلاحیت صورت گرفت. یافته‌ها: دانشگاه ایرانی دارای میزانی از بلوغ‌یافتگی در خصوص سرمایه‌های فکری خود است. فشارهای محک‌زنی، تحول در اقتصاد دانشی، فشار محیط کسب‌و‌کار، مأموریت دانشگاههای نسل سوم و انگیزه‌های مدیریتی، انگیزه‌هایی‌اند که دانشگاه مبادرت به پیاده‌سازی و اجرای مدل بلوغ سرمایۀ فکری خود می‌کند. این مدل دارای 12 مؤلفه و پنج دامنه است. ابعاد ساختاری، هزینه‌های پیاده‌سازی، مدیریت عالی سازمان، جوّ سازمانی، ارزیابی، دانش و تجربۀ سازمانی و مقاومتهای درون‌سازمانی، متغیّرهای اثرگذار بر روند پیاده‌سازی مدل‌اند و می‌توانند سبب تسهیل یا ممانعت از اجرای موفق آن شوند. در صورت پیاده‌سازی مدل می‌توان انتظار توسعۀ شبکۀ تحقیق و توسعه، افزایش کارایی نظام آموزشی و پژوهشی، توسعۀ ساختار و تجاری‌سازی دانش را داشت. نتیجه‌گیری: بلوغ در سرمایه‌های فکری به منزلۀ الزامی مهم برای دانشگاههاست که می‌تواند زمینۀ لازم را در راستای بهبود عملکرد متناسب با نیازهای محیطی ایجاد کند.</description>
            <pubDate>Fri, 28 Feb 2020 20:30:00 +0100</pubDate>
        </item>
        <item>
            <title>شناسایی الزامات نظام آموزش عالی کشور برای تحقق ...</title>
            <link>http://miu.nahad.ir/article_724_107.html</link>
            <description>هدف: این تحقیق با هدف شناسایی الزامات نظام آموزش عالی کشور برای تحقق اقتصاد مقاومتی انجام شده است. روش: روش این پژوهش بر اساس هدف توسعه‌ای، کیفی به شیوۀ توصیفی است. به منظور جمع‌آوری داده‌های کیفی از ابزار مصاحبه و مطالعات اسنادی و برای تحلیل داده‌ها از روش تحلیل مضمون(تم) استفاده شده است. نمونۀ آماری تحقیق شامل 10 نفر از خبرگان علمی و اجرایی کشور در حوزۀ اقتصاد مقاومتی و آموزش عالی، کلیۀ سخنرانی‌های مقام معظم رهبری و تعداد هفت مقاله و کتاب و در این زمینه بوده است. یافته‌ها: 31 مضمون در شش محور شامل آموزش، پژوهش و نشر دانش (کارکردهای اصلی نظام آموزش عالی)، ساختار و سیستم‌ها، فرهنگ و رهبری(اهرمهای اصلی اجرای استراتژی) به عنوان الزامات نظام آموزش عالی احصا شد. نتیجه‌گیری: بسترسازی آموزش عالی برای تحقق اقتصاد مقاومتی نیازمند اقداماتی در دو سطح است؛ نخست، اقدام در سطح وزارت علوم و دانشگاهها که متولی اصلی آموزش عالی در کشورند و دوم، اقدام در سطح دولت که نهاد فرادست آموزش عالی و متولی اصلی اجرای اقتصاد مقاومتی محسوب می‌شود.</description>
            <pubDate>Fri, 28 Feb 2020 20:30:00 +0100</pubDate>
        </item>
        <item>
            <title>تبیین نقش آگاهی در رابطۀ رهبر و پیرو بر اساس قرآن </title>
            <link>http://miu.nahad.ir/article_725_107.html</link>
            <description>هدف: هدف از انجام این پژوهش، تبیین نقش آگاهی در رابطۀ رهبر و پیرو در پرتو قرآن و عترت بود. روش: تحقیق حاضر از لحاظ نوع، تحقیق کیفی به صورت تحلیل محتواست و با استفاده از روش تحقیق موضوعی قرآن کریم درباره واژۀ &amp;laquo;آگاهی&amp;raquo; بررسی و تببین شده است. روایی و پایایی مفاهیم استخراج شده به تأیید متخصصان این حوزه رسید. یافته‌ها و نتیجه‌گیری: یافته‌های مستخرج از جامعۀ بررسی(ساحت مقدس قرآن کریم و ترجمه آیات متن از مجموعه کتب تفسیر المیزان)، به تقسیم مقولۀ آگاهی در پنج عنوانِ جایگاه و ارزش آگاهی، عوامل و زمینه‌های آگاهی، موانع آگاهی، بازتاب آگاهی در عملکرد رهبران و بازتاب آگاهی در عملکرد پیروان منجر شد.</description>
            <pubDate>Fri, 28 Feb 2020 20:30:00 +0100</pubDate>
        </item>
        <item>
            <title>شناسایی مؤلفه‌های شایستگی اساتید اثربخش از منظر ...</title>
            <link>http://miu.nahad.ir/article_726_107.html</link>
            <description>هدف: اساتید اثر‌بخش، مربیانی‌اند که توانایی تعمیق یا تغییر در ساحتهای شناختی، عاطفی و عملکردی متربیان را در جهت حیات طیبه دارند. هدف از نگارش پژوهش حاضر، دستیابی به مؤلفه‌های شایستگی این اساتید از خلال رهنمودهای اسلامی بود. روش: روش این پژوهش، تحلیلی- استنتاجی به شیوۀ تحلیل متن و جامعۀ پژوهش، کتب معتبر حدیثی از مکتب اهل بیت(ع) است. در این راستا، مؤلفه‌های اثربخشی از متن روایاتی که مستقیم یا غیر مستقیم ناظر بر آداب تعلیم و تعلم بود، استخراج و در قالب مفاهیم و مقولات طبقه‌‌بندی و الگوی مفهومی ارائه شد. یافته‌ها: یافته‌های تحقیق نشان‌دهندۀ 27 مؤلفه در پنج حیطۀ نگرش، ارزش، دانش، منش و کنش از صلاحیتهای شناختی، عاطفی و وظیفه‌ای بود. نتیجه‌گیری: در مدل اسلامی نگرش و ارزش، لایه‌های زیرین شایستگی و دانش و منش و کنش، لایه‌های رویین به شمار می‌روند که هر یک متضمن زیرمقوله‌‌هایی از جمله: نگاه موهبتی و امانتی به علم، شوق به انسان‌سازی، کارامدی دانش، انگیزۀ الهی، اعتماد‌آفرینی، آزاد‌منشی، نقّادپروری، پرهیز از خود‌ستایی، اعتراف به عجز علمی و ... در اساتید اثربخش است.</description>
            <pubDate>Fri, 28 Feb 2020 20:30:00 +0100</pubDate>
        </item>
        <item>
            <title>مهارتهای مورد نیاز مدیران دانشگاه آزاد اسلامی </title>
            <link>http://miu.nahad.ir/article_734_107.html</link>
            <description>هدف: هدف از انجام تحقیق حاضر، شناخت و رتبه‌بندی مهارتهای مورد نیاز مدیران دانشگاه آزاد اسلامی بوده است. روش: روش تحقیق، اکتشافی و جامعۀ آماری آن، متخصصان موضوعی در دانشگاه آزاد اسلامی است. ابزار گردآوری داده‌ها، پرسشنامۀ محقق‌ساختهای است که دارای روایی محتوایی و پایایی مناسب بوده است. برای تحلیل داده‌ها از آزمون تحلیل عاملی اکتشافی و آزمون تی تک‌نمونه‌ای استفاده شده است. یافته‌ها: مهارتهای مورد نیاز مدیران دانشگاه آزاد اسلامی شامل پاسخگویی، حفظ هویت دینی- ملی، فنّاوری اطلاعات و ارتباطات، روان‌شناختی، برنامه‌ریزی راهبردی، مدیریت زمان و جهانی و بین‌المللی شدن است و بیشترین میانگین مربوط به مهارت روان‌شناختی و کمترین میانگین مربوط به مهارت برنامه‌ریزی راهبردی بوده است. نتیجه‌گیری: مدیران دانشگاه آزاد اسلامی خود را برای پاسخگویی به مشتریان تجهیز کنند؛ ضمن بین‌المللی و جهانی بودن و استفاده از تجارب علمی دیگر کشورها، هویت فرهنگی- مذهبی خود را حفظ کنند؛ فرایندهای ادارۀ دانشگاه را مبتنی بر فنّاوری اطلاعات و ارتباطات تغییر دهند و با توجه به افزایش حجم فعالیت دانشگاه، به مدیریت زمان همت گمارده، برنامه‌های راهبردی تدوین کرده و مبتنی بر آن اقدام کنند.</description>
            <pubDate>Fri, 28 Feb 2020 20:30:00 +0100</pubDate>
        </item>
        <item>
            <title>کاوشی داده‌بنیاد بر موانع سازمانی نشاط‌آفرینی در ...</title>
            <link>http://miu.nahad.ir/article_728_107.html</link>
            <description>هدف: تحقیق حاضر در پی آن بود تا با رویکرد تفسیرگرایانه، موانع سازمانیِ با نشاطی در محیط دانشگاه را بر مبنای مدل داده‌بنیادکشف کند. روش: این تحقیق از نظر نوع هدف، کاربردی و به روش زمینه‌ایِ نظریه‌پردازی داده‌بنیاد انجام شده است. جمع‌آوری داده‌ها با روش مصاحبۀ نیمه ساختاریافته در محدودة زمانی سالهای 97-95 صورت پذیرفته است. با استفاده از نمونه‌گیری هدفمند و بر مبنای شاخص اشباع نظری، با 20 نفر از صاحب‌نظران دانشگاه الزهرا در حوزۀ مدیریت منابع انسانی و روان شناسی سازمانی مصاحبه صورت گرفت. کدهای حاصل از متن گزاره‌ها، با روش کلایزری احصا شدند و بر مبنای آنها، مدل پارادایمی موانع سازمانی نشاط‌آفرینی در محیط دانشگاه با روش داده‌بنیاد شناسایی شد. برای بررسی پایایی و اعتبارسنجی مدل، با روش ضریب توافقات کاپای کوهن، پرسشنامه‌ای تهیه و از پنج خبره خواسته شد در خصوص توافقاتشان بر نسبت به کدگذاری‌های انجام شده در مدل، اعلام نظر کنند. یافته‌ها: در مدل پارادایمی کشف شده، شرایط ناکارامدی قوانین و مقررات، به عنوان شرایط علّی، بر موانع نشاط‌آفرینی سازمانی در دانشگاهها اثرگذار است. در این بین، مهجور ماندن توانمندی‌های دانشگاه به عنوان شرایط مداخله‌گر و بروز تعارضهای کار-خانواده، به عنوان شرایط زمینه‌ای، در جهت تشدید پدیدۀ بی‌نشاطی سازمانی اعضا عمل می‌کنند که این شرایط سه بُعدی(علّی- زمینه‌ای- مداخله‌گر) در تعامل و کنش متقابل با هم موجب بروز واکنشهای روان‌شناختی منفی و ضدِّ بهره‌ور سازمانی در فضای رقابتیِ دانشگاه می‌شود که پیامد آفرینش بی‌نشاطی سازمانی را به همراه خواهد داشت. در ادامه، با نرم‌افزار اس.پی.اس.اس، میانگین حسابی ضرایب توافقی خبرگان به صورت تقریبی 8/0 به دست آمد که به معنی تأیید پایایی و اعتبار مدل یافت‌شده از نظر خبرگان است. نتیجه‌گیری: دانشگاه می‌تواند با استقرار مدیریت راهبردی منابع و تحت تأثیر سه شرط لازم و کافیِ حمایت دررفع تعارضهای کار- خانواده، برندسازی توانمندی‌های دانشگاه در جامعۀ هدف، بالنده‌سازی قوانین و مقررات با رفع موانع سازمانی از طریق پرورش ظرفیتهای روان‌شناختی مثبت و بهره‌ور سازمانی، زمینه‌ساز نشاط سازمانی اعضا شود؛ به گونه‌ای که بازتاب آن در قالب شکوفایی استعدادها و پویایی آموزشی- پژوهشی- اجرایی عضو دانشگاه(تولید و اشتراک علم) و پاسخ به نیازهای محیطی و محاطی(کیفیت، تخصص، دانش، درآمدزایی) دانشگاه به نمایش گذاشته خواهد شد.</description>
            <pubDate>Fri, 28 Feb 2020 20:30:00 +0100</pubDate>
        </item>
        <item>
            <title>اعتبارسنجی الگوی انتقال یادگیری برنامه‌های پرورش ...</title>
            <link>http://miu.nahad.ir/article_729_107.html</link>
            <description>هدف: بررسی عوامل مؤثر بر انتقال یادگیری برنامه‌های پرورش هیئت علمی در دانشگاههای منتخب شهر قم. روش: پژوهش حاضر با راهبرد اکتشافی و رویکرد ترکیبی انجام شد. در مرحلۀ کیفی با روش نظریۀ زمینه‌ای و انجام مصاحبه‌های نیمه ساختاریافته شرایط زمینه‌ای، عوامل علّی و میانجی، راهبردها و پیامدهای فرایند انتقال یادگیری در برنامه‌های پرورش هیئت علمی بررسی و الگوی کیفی بر اساس مدل پاردایمی نظریۀ زمینه‌ای ترسیم شد. در مرحلۀ کمّی از طریق پرسشنامۀ طراحی‌شده، نظرات 200 نفر از اعضای هیئت علمی دانشگاههای شهر قم، جمع‌آوری و تجزیه و تحلیل شد. یافته‌ها: انگیزش و احساس نیاز اعضای هیئت علمی با انتقال یادگیری به عنوان پدیدۀ محوری، رابطۀ معنادار داشتند؛ اما رابطۀ حرفه‌گرایی هیئت علمی با انتقال یادگیری تأیید نشد. همچنین ارتقای سطح آزادی علمی، جامعه‌پذیری اعضای هیئت علمی و شایستگی مدرّسان به عنوان راهبردهای الگوی طراحی شده بر بهبود عملکرد اعضای هیئت علمی تأثیر معنادار داشت. نتیجه‌گیری: ارتقای کیفی فرایند پذیرش و جذب دانشجویان، ارتقای سطح نعاملات بین‌المللی، پویایی برنامه‌های درسی و حاکمیت جو حمایتی در سطح محیط‌های دانشگاهی، نیازسنجی جامع و مشارکت اعضای هیئت علمی در طراحی برنامه‌های پرورش، ارتقای سطح آزادی علمی، اصلاح و پیاده‌سازی فرایند جامعه‌پذیری هیئت علمی و به کارگیری مدرّسان شایسته بر افزایش سطح اثربخشی برنامه‌های پرورش هیئت علمی تأثیرگذار است.</description>
            <pubDate>Fri, 28 Feb 2020 20:30:00 +0100</pubDate>
        </item>
        <item>
            <title>طراحی و تدوین الگوی جامع دانشگاه کارآفرین با رویکرد ...</title>
            <link>http://miu.nahad.ir/article_730_107.html</link>
            <description>هدف: هدف از انجام این پژوهش، مطالعۀ نظام‌مند الگوهای نظری و پژوهشهای صورت گرفته با موضوع دانشگاه کارآفرین به ‌منظور تلخیص، طبقه‌بندی و تلفیق مؤلفه‌های آن بوده است. روش: پژوهش حاضر از نظر هدف، کاربردی با رویکرد کیفی فراترکیب است. بدین منظور، 114 مقاله برای جمع‌آوری و تحلیل داده‌ها به روش تحلیل محتوای کیفی استقرایی، مبتنی بر کدگذاری باز، محوری و انتخابی، بررسی شد. یافته‌ها: پس از کدگذاری، مؤلفه‌های دانشگاه کارآفرین در 15 مقولۀ عمده، 41 مفهوم و 181 کد، سازماندهی شدند و میزان اهمیت و اولویت هر یک از مفاهیم با استفاده از آنتروپی شانون تعیین شد. نتیجه‌گیری: مفاهیمِ نوع ساختار، فرهنگ حامی کارآفرینی، حمایت مدیریت از فعالیتهای کارآفرینانه، اهداف و راهبردهای کارآفرینانه، تجاری‌سازی دانش، برنامۀ درسی کارآفرینانه، معرفی کارآفرینان دانشگاهی به عنوان الگوی نقش، تشکیل مراکز بازاریابی، توسعۀ ارتباطات و شبکه‌سازی، بیشترین اهمیت و بالاترین رتبه‌ها را در بین مفاهیم دارند. در نهایت بر اساس مؤلفه‌های استخراج‌شده، مدل پیشنهادی ارائه شده است.
&amp;nbsp;</description>
            <pubDate>Fri, 28 Feb 2020 20:30:00 +0100</pubDate>
        </item>
        <item>
            <title>اثر معنویت سازمانی بر آنومی سازمانی با تأکید بر نقش ...</title>
            <link>http://miu.nahad.ir/article_731_107.html</link>
            <description>هدف: هدف از انجام این پژوهش، بررسی و تحلیل نقش معنویت سازمانی بر آنومی سازمانی با در نظر گرفتن نقش میانجی اخلاق کاری بود. روش: پژوهش حاضر از لحاظ هدف، کاربردی و از نظر جمع‌آوری داده‌ها، توصیفی و از شاخۀ مطالعات پیمایشی است. جامعۀ آماری پژوهش، 240 نفر از کارکنان دانشگاه لرستان است که از بین آنان با روش نمونه‌گیری تصادفی ساده، 147 نفر انتخاب شدند. برای سنجش متغیّرهای پژوهش از پرسشنامه‌های معنویت سازمانی اشمس و دوچون(2000) و میلیمن و همکاران(2003)، اخلاق کاری گریگوری سی.پتی(1990) و آنومی سازمانی مظلومی و سفیدچیان(1394) استفاده شده است. برای تحلیل داده‌ها نیز از روش مدل‌سازی معادلات ساختاری و نرم‌افزار آماری آموس بهره گرفته شده است. یافته‌هاو نتیجه گیری: نتایج پژوهش نشان می‌دهد که معنویت سازمانی رابطۀ مثبت و معناداری با اخلاق کاری و رابطۀ معکوس و معناداری با آنومی سازمانی دارد. یافته‌های تحقیق دلالت بر وجود رابطۀ معکوس و معنادار بین اخلاق کاری و آنومی سازمانی دارد.</description>
            <pubDate>Fri, 28 Feb 2020 20:30:00 +0100</pubDate>
        </item>
        <item>
            <title>تأثیر اخلاق حرفه‌ای اساتید تربیت‌بدنی عمومی بر ...</title>
            <link>http://miu.nahad.ir/article_732_107.html</link>
            <description>هدف: هدف از انجام این پژوهش، بررسی تأثیر اخلاق حرفه‌ای اساتید تربیت‌بدنی عموی دانشگاهها بر انگیزش پیشرفت دانشجویان دختر در فعالیتهای ورزشی بود. روش: روش پژوهش توصیفی- همبستگی بود که با روش معادلات ساختاری انجام شد. جامعۀ آماری پژوهش شامل کلیۀ دانشجویان دانشگاههای دولتی، آزاد و پیام نور یاسوج به تعداد 760 نفر است که در نیمسال تحصیلی 97-1396 درس تربیت‌بدنی عمومی یا ورزش را گذارنده‌اند. حجم نمونۀ آماری بر اساس جدول مورگان و روش نمونه‌گیری تصادفی طبقه‌ای حدود 260 نفر برآورد شد. ابزار گردآوری داده‌ها در این پژوهش شامل پرسشنامۀ اخلاق حرفه‌ای اساتید تربیت‌بدنی عمومی سلیمی(1395) و پرسشنامۀ انگیزش پیشرفت در فعالیت بدنی گیل و دیتر(1988) است. برای تجزیه و تحلیل داده‌ها از تی تک‌نمونه‌ای و معادلات ساختاری استفاده شد. یافته‌ها: مدل پیشنهادی برازش خوبی دارد و اخلاق حرفه‌ای اساتید تربیت‌بدنی عمومی بر انگیزش پیشرفت دانشجویان دختر در فعالیت بدنی تأثیر می‌گذارد. نتیجه‌گیری: باید با تأسیس انجمن تخصصی تربیت‌بدنی عمومی دانشگاهها و تدوین اساسنامۀ اخلاق حرفه‌ای اساتید دروس تربیت‌بدنی عمومی و برپایی کارگاههایی برای افزایش اخلاق حرفه‌ای اساتید، موجب تقویت انگیزۀ پیشرفت در فعالیت ورزشی در بین دانشجویان دختر شد.</description>
            <pubDate>Fri, 28 Feb 2020 20:30:00 +0100</pubDate>
        </item>
        <item>
            <title>بازشناسی مفهوم خودکارامدی منابع انسانی از منظر ...</title>
            <link>http://miu.nahad.ir/article_733_107.html</link>
            <description>هدف: هدف از انجام این پژوهش، بازشناسی مفهوم خودکارامدی بر مبنای کتاب ارزشمند نهج‌البلاغه بوده است. روش: در این پژوهش از روش‌ کیفی تحلیل مضمون استفاده شد که شامل گردآوری و تحلیل داده‌های کیفی است. مضمون استفاده شده در این پژوهش، متن نهج‌البلاغه بود که با تفحص در آن، روایات مربوطه استخراج و سپس با مراجعه به کتاب شرح نهج‌البلاغه(پیام امام) به تجزیه و تحلیل آنها پرداخته شد. یافته‌ها: در این پژوهش 358 پیام از 38 خطبه، 13 نامه و 78 حکمت کدگذاری شد. این پیامها در مراحل بعد در 19 مفهوم، شش مقوله و دو بُعد دسته‌بندی شدند. نتیجه‌گیری: مفهوم خودکارامدی از منظر نهج‌البلاغه دارای دو بُعد است. بُعد اول، مقدمات؛ شامل سه مقولۀ خودشناسی و خودسازی، توکل به خداوند در کارها و دانش‌اندوزی و بُعد دوم، پیامدهاست که سه مقولۀ عملگرایی و استقامت در کار، حسابرسی و مراقبه و سعۀ صدر و شکیبایی در برابر مشکلات را در بر می‌گیرد و با مفهوم غربی آن در برخی ابعاد تفاوت دارد.</description>
            <pubDate>Fri, 28 Feb 2020 20:30:00 +0100</pubDate>
        </item>
        <item>
            <title>سخن سردبیر</title>
            <link>http://miu.nahad.ir/article_738_107.html</link>
            <description></description>
            <pubDate>Wed, 19 Feb 2020 20:30:00 +0100</pubDate>
        </item>
        <item>
            <title>چکیده لاتین</title>
            <link>http://miu.nahad.ir/article_739_107.html</link>
            <description></description>
            <pubDate>Wed, 19 Feb 2020 20:30:00 +0100</pubDate>
        </item>
        <item>
            <title>نمایه</title>
            <link>http://miu.nahad.ir/article_740_107.html</link>
            <description></description>
            <pubDate>Wed, 19 Feb 2020 20:30:00 +0100</pubDate>
        </item>
    </channel>
</rss>
