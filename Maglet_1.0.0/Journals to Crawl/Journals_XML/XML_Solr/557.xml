<add><doc><field name="journal_id">10001</field><field name="abstract">هدف پژوهش حاضر، بررسی توانایی درک سرمایه‌گذاران بورس اوراق بهادار تهران از میزان پایداری جزو تعهدی سود در مقایسه با جزو نقدی در پیش‌بینی سودهای آتی است. بدین منظور ابتدا پایداریجزو تعهدی سود و اجزای آن (سرمایه درگردش خالص، دارایی­های عملیاتی غیرجاری و دارایی­های مالی) با جزو نقدی سود مقایسهمی­شود و بر اساس این مقایسه و واکنش سرمایه‌گذاران نسبت به این اقلام، در مورد فرضیه سرمایه‌گذار بی­تجربه در بورس اوراق بهادار تهران نتیجه گیری به عمل می­آید. این پژوهش در قالب داده­های ترکیبی با نمونه­ای به حجم ۱۴۲ شرکت بورس اوراق بهادار تهران در بازه زمانی ۱۳۸۲ تا ۱۳۹۱ اجرایی شده است. یافته­های پژوهش نشان می­دهد که پایداری بخش تعهدی سود و اجزای آن از جزو نقدی کمتر بوده، اما سرمایه‌گذاران به دلیل بی­تجربگی، در پیش‌بینی پایداری کمتر اقلام تعهدی در مقایسه با جزو نقدی، دچار اشتباه می­شوند. اثبات وجود نابهنجاری­های اقلام تعهدی (اقلام تعهدی خلاف قاعده) در بازار سرمایه ایران از لحاظ علمی در مدل­هایارزشگذاری سهام اثرگذار خواهد بود.</field></doc></add>