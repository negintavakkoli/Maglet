<?xml version="1.0" encoding="UTF-8"?>
<rss version="2.0">
<channel>
<title> دوفصلنامه زبان و ادبیات فارسی </title>
<link>http://jpll.khu.ac.ir</link>
<description>دوفصلنامه زبان و ادبیات فارسی - مقالات نشریه - سال 1391 جلد20 شماره73</description>
<generator>Yektaweb Collection - https://yektaweb.com</generator>
<language>fa</language>
<pubDate>1391/7/10</pubDate>

					<item>
						<title>حافظ و خلاف‌عادت در صورت و معنی غزل</title>
						<link>http://jpll.khu.ac.ir/browse.php?a_id=1537&amp;sid=1&amp;slc_lang=fa</link>
						<description>&lt;p&gt;خروج از عادت در حیطه ادبیات هم، همچون دیگر معارف انسانی، کار نوابغ است. خلاف&#8204;عادت&#8204;هایی که حافظ در غزل خود ایجاد کرد منشأ جریانی شد که مقلدان بسیاری را پدید آورد. این خلاف&#8204;عادت&#8204;ها در حوزه صورت، معنی، یا ارتباط&#8204;های ممکن در معنی و صورت رخ داده است. نقد اخلاق اجتماعی یکی از هنجارشکنی&#8204;&#8204;های معنایی بود. ابداع ظرایف&#8204; بلاغی که تازگی آن&#8204;ها بخصوص در حوزه ایهام مشهود بود، خلاف&#8204;آمد دیگری در ایجاد پیوندهای گوناگون نشانه&#8204;ها بر محور افقی شعر محسوب می&#8204;شود که حاصل توغل حافظ در شناخت بار معنوی کلمات در پیوند با جلوه&#8204;های مختلف فرهنگی بود. هماهنگی زمینه معنایی و عاطفی غزل با موسیقی عمومی حاکم بر آن، که از طریق وزن عروضی، همنشینی کلمات و قافیه پدید می&#8204;آید، یکی دیگر از ویژگی&#8204;های غزل حافظ&#8204; است که ارزش تأثیربخش آن و صمیمیت عاطفی&#8204;اش در غزل حافظ مشهود است. شاید برجسته&#8204;ترین خلاف&#8204;عادت در غزل حافظ شیوه ارتباط مخفی معانی پراکنده در طول یک غزل باشد که سبب شده است غالب کسانی که درباره غزل حافظ سخن گفته&#8204;اند، آن را چندمعنایی و فاقد پیوند منطقی میان ابیات بدانند، اما این ابیات با وجود تداعی&#8204;های دور از هم و فاصله&#8204;دار، در باطن عمیقاً به هم مربوط&#8204;اند. مقاله حاضر علاوه بر اشاره به خلاف&#8204;عادت&#8204;های بلاغی و هنری و معنایی نشان داده است که در آن سوی ظاهر پراکنده&#8204;نمونِ&#8204; ابیات که ناشی از تداعی&#8204;های دور و درازِ ذهن سرشار از بار فرهنگی و تجربی حافظ است، پیوندی باطنی وجود دارد که از طریق تبدیل گزاره&#8204;های عادت&#8204;گریز به گزاره&#8204;های عادت&#8204;پذیر دریافتنی است. برای روشن&#8204;شدن مطلب غزلی از سعدی با حافظ مقایسه شده است.&lt;/p&gt;
</description>
						<author>تقی پورنامداریان</author>
						<category></category>
					</item>
					
					<item>
						<title>بررسی تکنیک‌های مدرن انعکاس ذهن در رمان شازده‌احتجاب</title>
						<link>http://jpll.khu.ac.ir/browse.php?a_id=1538&amp;sid=1&amp;slc_lang=fa</link>
						<description>&lt;p&gt;نویسندگان داستان&#8204;های مدرن برای رهایی از نا&#8204;هنجاری&#8204;های تمدن جدید به دنیای درون و ذهن که بس گسترده&#8204;تر از دنیای بیرون است روی می&#8204;آورند و به&#8204;جای نمایش جدال&#8204;های بیرونی و اجتماعی افراد داستانی، انعکاس دنیای درون و محتویات ذهنی شخصیت&#8204;ها را مورد توجه قرار می&#8204;دهند. واضح است که با گسترش روان&#8204;شناسی و دریافت عمق و پیچیدگی روان انسان&#8204;ها، ورود به دنیای ذهنیات با همان تکنیک&#8204;های سابق داستان&#8204;نویسی امکان&#8204;پذیر نبوده است؛ بنابراین نویسندگان مدرن برای کشف و آشکارسازی ضمیر پنهان شخصیت&#8204;ها به ابداع شگردهای جدیدی در داستان&#8204;نویسی دست می&#8204;یازند. این مقاله به روش کتابخانه&#8204;ای نوشته شده است و با توجه به یافته&#8204;های جدید درباب ماهیت ذهن و تکنیک&#8204;های موجود برای انعکاس این یافته&#8204;ها، یکی از نخستین آثار مدرن ذهن&#8204;گرای فارسی، یعنی رمان شازده احتجاب هوشنگ گلشیری، را مورد بررسی قرار می&#8204;دهد. مطابق این پژوهش، ذهنیت&#8204;گرایی رمان شازده احتجاب بر دو محور خاطره و خیال بنا شده و در نتیجه منطق داستان برمبنای این دو محور پایه&#8204;ریزی شده است. برای دستیابی به این مهم نویسنده از انواع تکنیک&#8204;های انعکاس ذهن که با به&#8204;کارگرفتن آن&#8204;ها خواننده مستقیماً با عملکردهای ذهنی شخصیت مواجه می&#8204;شود استفاده می&#8204;کند تا منطق ذهن&#8204;گرای رمان را به بهترین وجه به نمایش بگذارد. این امر البته پیچیدگی رمان را نیز در پی دارد؛ پیچیدگی&#8204;ای که باوجود تصور بسیاری از خوانندگان تعمد نویسنده نیست، بلکه در نتیجه نزدیک&#8204;سازی ساختار رمان به ساختار ذهن به دست آمده است که با درک درست این ساختار می&#8204;توان بر دشواری&#8204;های موجود در این رمان&#8204; فائق آمد.&lt;/p&gt;
</description>
						<author>فاطمه جعفری کمانگر</author>
						<category></category>
					</item>
					
					<item>
						<title>بررسی تطبیقی دلالت معنایی نمادها در ادبیات کلاسیک و اشعار احمد شاملو</title>
						<link>http://jpll.khu.ac.ir/browse.php?a_id=1539&amp;sid=1&amp;slc_lang=fa</link>
						<description>&lt;p&gt;استفاده از بیان غیرمستقیم و نمادپردازی در ادبیات فارسی پیشینه&amp;shy;ای دیرینه دارد. شاعران کلاسیک برای بیان مفاهیم عرفانی و صوفیانه از نماد استفاده فراوانی کرده&amp;shy;اند. در دوران معاصر از آنجا که دید شاعران آفاقی&amp;shy;تر از شعرای سنتی است و اندیشه&amp;shy;های سیاسی و اجتماعی در ذهن آنان بر اندیشه&amp;shy;های فردی ودید انفسی غلبه دارد، کاربرد نمادها نیز دگرگون می&amp;shy;شود و نماد در شعر معاصر برای بیان اندیشه&amp;shy;های سیاسی و اجتماعی به&#8204;کار می&amp;shy;رود. نمادپردازی سیاسی&#8204;ـ اجتماعی پدیده&amp;shy;ای جدید است که آغازگر آن نیماست، اما این فن در دوره&amp;shy;های بعد توسط پیروان مکتب نیما، به&#8204;ویژه احمد شاملو، تداوم می&amp;shy;یابد. شاملو به صراحت&#8204; در کلام علاقه&amp;shy;ای نشان نمی&amp;shy;داد؛ از این رو، به منظور گسترش عمق و عرصه معنا در اشعارش از نماد بهره فراوانی برده است و نمادپردازی از ویژگی&amp;shy;های اساسی شعر اوست. شاملو در نظام نمادپردازی متفکرانه و آگاهانه خویش تلاش کرده است تا نمادهای تکراری ادبیات کلاسیک را متحول کند و در معناهای نو به&#8204;کار گیرد. پژوهش تطبیقی حاضر می&amp;shy;کوشد تفاوت دلالت معنایی نمادهای شعر کلاسیک و نمادهای به&#8204;کاررفته در اشعار احمد شاملو را واکاوی کند و شیوه&amp;shy;های ظهور آن&#8204;ها را باز نماید.&lt;/p&gt;
</description>
						<author>غلامرضا سالمیان</author>
						<category></category>
					</item>
					
					<item>
						<title>تحلیل زیبا شناختی ساختار آوایی شعر قیصر امین پور</title>
						<link>http://jpll.khu.ac.ir/browse.php?a_id=1540&amp;sid=1&amp;slc_lang=fa</link>
						<description>&lt;p&gt;شعر حادثه&amp;shy;ای است که در زبان روی می&amp;shy;دهد؛ درحقیقت شاعر با شعر خود عملی در زبان انجام می&amp;shy;دهد که خواننده میان زبان شعری او و زبان روزمره و عادی تمایزی احساس می&amp;shy;کند. زیبایی شعر در گرو هم&#8204;نوایی و هماهنگی میان عناصر شعری است و&amp;nbsp; یکی از راه&amp;shy;های ایجاد این هم&#8204;گونی و هم&#8204;سنگی ساختار آوایی شعر است. فرمالیست&amp;shy;ها و ساخت&amp;shy;گرایان بر این باورند کهاساس شعر ساختار آن است و در بررسی&amp;shy;های ساختاری روساخت اثراهمیت بیشتری دارد. در این مقاله به بررسی روساخت (ساختار آوایی) و دسته&amp;shy;بندی دقیق همه روش&amp;shy;های تشکیل&#8204;دهنده این ساختار در شعر قیصر امین&amp;shy;پور پرداخته شده و به آرایه&amp;shy;هایی که در شکل&amp;shy;گیری ساختار آوایی نقش داشته&amp;shy;اند اشاره شده است. امین&amp;shy;پور یکی از شاعران معاصر است که اشعاری در قالب کلاسیک و نیمایی دارد. او با استفاده از امکانات متعدد زبانی توانسته جنبه موسیقایی شعرش را تقویت کند. ساخت آوایی که در سه سطح توازن آوایی، توازن واژگانی و توازن نحوی نمود می&amp;shy;یابد، در شعر امین&amp;shy;پور بسیار مورد توجه است؛ وی با نگاهی ویژه به امکانات اجزای مختلف تشکیل&amp;shy;دهنده کلام ـ&#8204;از واج تا جمله&#8204;ـ جنبه زیبایی&amp;shy;شناسیک و هنری شعرش را برجسته کرده است. کاربرد آرایه&amp;shy;های گوناگون زبانی مانند انواع روش&amp;shy;های تکرار، تسجیع، تجنیس و استفاده از عناصر ایجاد موسیقی (بیرونی، درونی و کناری و...) بر زیبایی ساختار آوایی شعر قیصر افزوده است.&lt;/p&gt;
</description>
						<author>مسعود روحانی</author>
						<category></category>
					</item>
					
					<item>
						<title>نقش عوامل ربط غیرزمانی در انسجام متن</title>
						<link>http://jpll.khu.ac.ir/browse.php?a_id=1541&amp;sid=1&amp;slc_lang=fa</link>
						<description>&lt;p&gt;حروف ربط از عوامل مهم انسجام متن در زبان فارسی و به&#8204;طورکلی، همه زبان&#8204;ها به&#8204;شمار می&#8204;روند؛ چه میان جمله&#8204;های متن پیوند برقرار می&#8204;کنند و آن&#8204;ها را به&#8204; یکدیگر مرتبط می&#8204;سازند؛ لیک عناصر دیگری نیز مانند قید و گروه حرف اضافه&#8204;ای به&#8204;عنوان عامل ربط در متن فعال&#8204;اند که عملکرد همه آن&#8204;ها همانند عملکرد حروف ربط است. این عوامل بخش کوچکی از عواملی است که جمله&#8204;های متن را به یکدیگر پیوند می&#8204;زند. این عوامل را از دیدگاه&#8204;های مختلفی می&#8204;توان طبقه&#8204;بندی کرد. یکی از این دیدگاه&#8204;ها نظریه نقش&#8204;گرای هلیدی است. وی در این نظریه ارتباط معنایی، لفظی، نحوی و منطقی جمله&#8204;های یک متن را با یکدیگر انسجام نامیده&#8204; است. از این دیدگاه، انسجام علاوه بر عوامل ربط، عوامل دیگری نیز دارد. به&#8204;دلیل گستردگی مطلب، نگارندگان تنها به&#8204; بررسی یکی از این عوامل، یعنی ربط، می&#8204;پردازند. از مجموعه عوامل ربط نیز تنها عوامل ربط افزایشی، شامل ساده، مرکب، مزدوج، توضیحی، تمثیلی؛ عوامل ربط تقابلی، شامل ساده، مرکب، مزدوج؛ و عوامل ربط علّی، شامل عادی و معکوس را بررسی می&#8204;کنند.&lt;/p&gt;
</description>
						<author>غلامعلی فلاح</author>
						<category></category>
					</item>
					
					<item>
						<title>درباره «کبک‌شکستن»</title>
						<link>http://jpll.khu.ac.ir/browse.php?a_id=1542&amp;sid=1&amp;slc_lang=fa</link>
						<description>&lt;p&gt;زبان فارسی زبانی است ترکیب&#8204;پذیر. همین موضوع سبب شده که بعضی شاعران و نویسندگانی که از خلاقیت ذهنی خوبی برخوردار بوده&#8204;اند بکوشند تا به خلق ترکیب&#8204;های تازه دست یابند. نظامی گنجه&#8204;ای از جمله گویندگانی است که در آثارش با صدها ترکیب تازه و بی&#8204;سابقه روبه&#8204;رو می&#8204;شویم. نظامی از یک سو به&#8204;جهت بهره&#8204;مندی از هوش و استعداد فراوان و از سوی دیگر هم به&#8204;لحاظ آنکه ذوق اهل زمانه خواستار سخن تازه بود و هم از آن رو که تکامل طبیعی زبان ایجاب می&#8204;کرد، توجه خاصی به این موضوع نشان داده است. اگرچه نظامی در ساختن ترکیب&#8204;های جدید خود را به بعضی ترکیب&#8204;های خاص محدود نمی&#8204;کند، روی&#8204;هم&#8204;رفته تعابیر کنایی در آثار او بسامد بالاتری دارد. یکی از این ترکیب&#8204;ها ترکیب کنایی &amp;quot;کبک&#8204;شکستن&amp;quot; است که داستان&#8204;سرای گنجه تنها سه بار از آن در &lt;em&gt;خسرو و شیرین&lt;/em&gt; و &lt;em&gt;شرفنامه&lt;/em&gt; استفاده کرده است. معانی&#8204;ای که در فرهنگ&#8204;های لغت برای این ترکیب کنایی نوشته&#8204;اند بدین قرار است: عشوه&#8204;کردن، پی&#8204;گم&#8204;کردن و پنهان&#8204;داشتن راز. درباره ساختار این ترکیب هرچند در جایی بحثی نشده است، می&#8204;توان در این مورد به فرضیه&#8204;هایی چند قائل شد. آنچه در این نوشتار بدان می&#8204;پردازیم از طرفی به این فرضیه&#8204;ها مربوط می&#8204;شود و از طرف دیگر به معانی ذکرشده در فرهنگ&#8204;ها تا دریابیم که این معانی تا چه اندازه قابل اعتناست و آیا معنی دیگری نیز برای آن متصور است یا نه.&amp;nbsp;&amp;nbsp;&amp;nbsp;&amp;nbsp;&amp;nbsp;&lt;/p&gt;
</description>
						<author>سیدمرتضی میرهاشمی</author>
						<category></category>
					</item>
					
	</channel>
</rss>
