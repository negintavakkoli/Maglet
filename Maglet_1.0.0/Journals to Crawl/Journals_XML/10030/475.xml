<?xml version="1.0" encoding="UTF-8"?>
<rss version="2.0">
<channel>
<title> دوفصلنامه زبان و ادبیات فارسی </title>
<link>http://jpll.khu.ac.ir</link>
<description>دوفصلنامه زبان و ادبیات فارسی - مقالات نشریه - سال 1387 جلد16 شماره60</description>
<generator>Yektaweb Collection - https://yektaweb.com</generator>
<language>fa</language>
<pubDate>1387/4/11</pubDate>

					<item>
						<title>تکامل یک تصویر</title>
						<link>http://jpll.khu.ac.ir/browse.php?a_id=928&amp;sid=1&amp;slc_lang=fa</link>
						<description>&lt;p&gt;ایده اصلی این مقاله نشان&#8204;دادن سیر تحول تصویرهای شعری از سادگی به سوی اغراق است. نگارنده با استناد به منابع کهن، تصرف ذهن جامعه در شعر معروف سعدی &amp;quot;بگذار تا بگریم چون ابر در بهاران/ کز سنگ ناله خیزد روز وداع یاران&amp;quot; را به بحث گذاشته و روند تحول یک تصویر شعری را در گذر تاریخ نشان می&#8204;دهد. نخستین تجربه ذهن جامعه ایرانی در مورد &amp;quot;فریاد از جدایی&amp;quot; در ضرب&#8204;المثلی بسیار کهن (شاید از عهد ساسانی) در تصویر دریدن کرباس تجسم یافته است. این تصویر در متون ادبی و شعری قرن چهارم ثبت شده است. سال&#8204;ها بعد شاعران مفهوم فریاد از جدایی را با تصویر شکستن چوب بیان کرده&#8204;اند. نوبت به سعدی که می&#8204;رسد&#8204;، تصویر اغراق&#8204;آمیز شده و با ناله سنگ تجسم می&#8204;یابد.&lt;/p&gt;
</description>
						<author>محمدرضا شفیعی‌کدکنی</author>
						<category></category>
					</item>
					
					<item>
						<title>بررسی تحولات اقتصادی و میزان رشد صنایع در شاهنامه فردوسی</title>
						<link>http://jpll.khu.ac.ir/browse.php?a_id=929&amp;sid=1&amp;slc_lang=fa</link>
						<description>&lt;p&gt;بررسی وضعیت اقتصادی جوامع مختلف، راهی است برای شناخت بهتر وضعیت حکومت&#8204;ها و نیز سطح زندگی مردم. نگاهی به نظام اقتصادی حاکم بر ملل در گذشته&#8204;های دورـ از طریق آثار ادبی بزرگ هر سرزمین ـ انواع صنعت&#8204;ها، زیرشاخه&#8204;ها و فعالان در آن زمینه&#8204;ها و نیز برخی از لایه&#8204;های پنهان گذشته ایشان را تا حدودی آشکار خواهد کرد. بدین منظور در این نوشتار با توجه به شرایط زیست ـ محیطی و اقلیمی موجود در شاهنامه و نیز نبردهای قومی ـ قبیله&#8204;ای، هم&#8204;چنین ضرورت توجه دقیق دولتمردان به وضعیت معیشتی مردم به بررسی صنایعی مثل کشاورزی، دامپروری، نساجی، آهنگری و کشتی&#8204;سازی و میزان رشد آن&#8204;ها و برنامه&#8204;ریزی&#8204;های دولت&#8204;ها در این زمینه&#8204;ها خواهیم پرداخت.&lt;/p&gt;
</description>
						<author>بهناز پیامنی</author>
						<category></category>
					</item>
					
					<item>
						<title>دیدگاه‌های کلامی سعدی بر بنیاد قصاید</title>
						<link>http://jpll.khu.ac.ir/browse.php?a_id=930&amp;sid=1&amp;slc_lang=fa</link>
						<description>&lt;p&gt;سعدی یکی از معدود شاعران زبان فارسی است که به واسطه نفوذ آثارش، حضوری دائمی، عمیق و اثربخش در فرهنگ ایرانی داشته است. در این مقاله تلاش شده تا رابطه میان بخشی از اشعار این شاعر یعنی قصاید وی، که عموماً لحن و محتوایی وعظ&#8204;آمیز، خطابی و دینی و اخلاقی دارد، با اصول و مبانی مکتب کلام اشعری به&#8204;طور دقیق و مستند بررسی شود. بدین منظور پس از ارائه تعریف؛ ویژگی&#8204;ها، و دلایل پیدایش علم کلام، به بحثی تاریخی درباره مکاتب کلامی و زمینه&#8204;های پیدایش آن&#8204;ها پرداخته شده، اما از آن میان به دو مکتب غالب کلامی در تمدن اسلامی، یعنی معتزله و اشاعره توجه خاصی شده است. در بخش اصلی این مقاله با عنوان، &amp;quot;مکتب کلامی سعدی&amp;quot;، ابتدا دلایل و زمینه&#8204;های تاریخی گرایش سعدی به کلام اشعری باز نموده شده و نهایتاً نشانه&#8204;های این گرایش و تجلی اشعری&#8204;گری وی از میان قصاید استخراج و ذیل عناوین معروف مباحث کلامی، هم&#8204;چون &amp;quot;رؤیت الهی&amp;quot;، &amp;quot;عدل الهی&amp;quot;، &amp;quot;جبر و اختیار&amp;quot;،... طبقه&#8204;بندی و تشریح شده است.&lt;/p&gt;
</description>
						<author>بیژن ظهیری ناو</author>
						<category></category>
					</item>
					
					<item>
						<title>تحلیل ساختاری طرح داستان ورقه و گلشاه عیوقی</title>
						<link>http://jpll.khu.ac.ir/browse.php?a_id=931&amp;sid=1&amp;slc_lang=fa</link>
						<description>&lt;p&gt;ورقه و گلشاه، داستانی زیبا، دل&#8204;انگیز و جذاب است که عیوقی آن را به نظم درآورده. تجزیه و تحلیل اجزا و عناصر سازنده متن یک داستان، زمینه شناخت بیشتر آن را فراهم می&#8204;آورد و نقاط قوت و ضعف آن را باز می&#8204;نمایاند. بنابراین در مقاله حاضر طرح این داستان، به عنوان یکی از اجزای اصلی تشکیل&#8204;دهنده آن، از دیدگاه ساختارگرایی بررسی شده است. در این داستان ورقه&amp;rlm;&amp;rlm;&amp;lrm;ًْ، قهرمان اصلی، در پی دستیابی به هدفی خاص، یعنی ازدواج با گلشاه است. در راه رسیدن به هدف با مقاومت نیروهای مخالف روبه&#8204;رو می&#8204;شود و در نتیجه وضع متعادل زندگی او و قبیله&#8204;اش به هم می&#8204;ریزد. ولی قهرمان با کمک نیروهای یاری&#8204;گرش موفق می&#8204;شود بر حریفان غلبه کند، به هدف برسد و وضع متعادل و سامان&#8204;یافته&#8204;ای را که محصول حوادث داستان است، به زندگی خود و قبیله&#8204;اش بازگرداند. حوادثی که در داستان رخ می&#8204;دهد باعث شکل گرفتن چهار سلسله (پی&#8204;رفت) در طرح آن می&#8204;شود. در این مقاله چنان که ذکر شد، طرح این داستان و اجزای تشکیل&#8204;دهنده آن از دیدگاه چند تن از ساخت&#8204;گرایان بررسی و تحلیل شده است.&lt;/p&gt;
</description>
						<author>مسعود فروزنده</author>
						<category></category>
					</item>
					
					<item>
						<title>گفت‌وگو در شاهنامه</title>
						<link>http://jpll.khu.ac.ir/browse.php?a_id=932&amp;sid=1&amp;slc_lang=fa</link>
						<description>&lt;p&gt;در نوشتار حاضر، گفت&#8204;وگو ـ که از مهم&#8204;ترین شگردها در حوزه ادبیات داستانی سنتی و مدرن اعم از منظوم و منثور به&#8204; شمار می&#8204;رود ـ در یکی از شاهکارهای متون کلاسیک؛ یعنی شاهنامه فردوسی مورد کنکاش قرار گرفته است. از این رو، ابتدا اصطلاح گفت&#8204;وگو از منظر داستان، تعریف و جایگاه و کارکردهای آن تبیین شده و در ادامه، نخست گفت&#8204;وگوهای متکثر و متنوع شاهنامه استخراج شده و سپس از زوایای مختلف، از جمله مستقیم و غیرمستقیم بودن گفت&#8204;وگوها و نیز با عنایت به دو سویه گفت&#8204;وگو که یک سویه آن پهلوانان هستند دسته&#8204;بندی گردیده است. آن&#8204;گاه برای تبیین جایگاه این شگرد داستانی در شاهنامه، نمونه&#8204;های برتر گفت&#8204;وگو که عمدتاً ویژه بخش پهلوانی هستند، تحلیل و بررسی شده است و در پایان، در باب موضوع گفت&#8204;وگوها که با توجه به موقعیت و محل آن فرق می&#8204;کند نیز بحث شده است و چنین نتیجه گرفته شده که تجلی&#8204;گاه این شگرد داستانی در بخش پهلوانی است و موضوع غالب این گفت&#8204;وگوها نیز عمدتاً مفاخره و اظهار برتری است.&lt;/p&gt;
</description>
						<author>غلامعلی فلاح</author>
						<category></category>
					</item>
					
					<item>
						<title>باد و باده (تحلیل ساختاری غزلی از مولوی)</title>
						<link>http://jpll.khu.ac.ir/browse.php?a_id=933&amp;sid=1&amp;slc_lang=fa</link>
						<description>&lt;p&gt;مولوی در غزلی که بررسی ساختاری آن موضوع این مقاله است، برخی از دیدگاه&#8204;های عرفانی خود را نه به صورت بیان صریح، بلکه از طریق ساختار غزل بیان می&#8204;کند. این غزل دارای فرمی اندام&#8204;وار است و در آن، نشانه یا دالّی که بر &amp;quot;باد&amp;quot; دلالت می&#8204;کند؛ اما در شعر حضور ظاهری ندارد، بلکه تبدیل به نماد شده است. غزل مورد بحث به دلیل ساختار ویژه&#8204;ای که دارد می&#8204;تواند بخشی از تشخّص سبکی مولوی را در شعر نشان دهد.&lt;/p&gt;
</description>
						<author>علی محمدی آسیابادی</author>
						<category></category>
					</item>
					
					<item>
						<title>نقد و تحلیل شیوه سعید نفیسی در تصحیح متون ادبی کلاسیک فارسی</title>
						<link>http://jpll.khu.ac.ir/browse.php?a_id=934&amp;sid=1&amp;slc_lang=fa</link>
						<description>&lt;p&gt;احیای آثار مکتوب هر جامعه، راهی برای شناخت بهتر فرهنگ و تمدن آن جامعه است. دانش نقد و تصحیح متون در نظر دارد با بررسی نسخه&#8204;های خطی گذشتگان، غبار تحریف و دگرگونی را ـ که به واسطه گذشت روزگار بر چهره آن&#8204;ها نشسته ـ فرو نشاند. سعید نفیسی از محققان پیشرویی است که در این راه گام نهاد و متونی را برای نخستین بار به شیوه انتقادی تصحیح کرد. نفیسی در برهه&#8204;ای از زندگی در تصحیح متون، شیوه&#8204;های انتقادی معمول خاورشناسان را به کاربرد، اما در سال&#8204;های بعد، این روش را کافی ندانست و شیوه خاص دیگری برگزید. این متون نسبت به متون قبل از خود، به عنوان نخستین تصحیحات انتقادی مطرح شدند و با وجود تصحیحات جدیدتری بر روی متون تصحیح&#8204;شده نفیسی، برخی از آثار نفیسی جایگاه خود را حفظ کرده&amp;lrm;اند. در این جستار با بررسی ده متن از متون مصحّح به وسیله ایشان، شامل شش اثر منظوم (دیوان انوری، دیوان عطار، دیوان عمعق، دیوان رشید وطواط، رباعیات بابا افضل، کلیات عراقی) و چهار اثر منثور (تاریخ بیهقی، گشایش و رهایش، لباب&#8204;الالباب، رساله فریدون سپهسالار)، با توجه به برخی ملاک&#8204;ها که در تصحیح یک متن لازم است، شیوه&#8204;ها و دیدگاه&amp;lrm;های انتقادی وی بررسی شده است.&lt;/p&gt;
</description>
						<author>ناصر نیکوبخت</author>
						<category></category>
					</item>
					
					<item>
						<title>زمینه‌های اجتماعی فروپاشی حکومت ساسانی بر اساس شاهنامه فردوسی</title>
						<link>http://jpll.khu.ac.ir/browse.php?a_id=935&amp;sid=1&amp;slc_lang=fa</link>
						<description>&lt;p&gt;در این مقاله به ریشه یابی زمینه های جامعه شناختی شکست و فروپاشی دولت دیرینه&#8204;سال و نیرومند ساسانی در برابر سپاه کم شمار و بی جنگ افزار مسلمانان از دریچه شاهنامه پرداخته شده است. پاره ای از عوامل مانند: جنگ قدرت در دربار ساسانیان مورد اشاره تاریخ نگاران نیز قرار گرفته است. اما باز نگاه فردوسی در این موارد هم از تازگی هایی تهی نیست و برخی دیگر از عوامل، دیدگاه شخصی شاعر است، از جمله فرمانروایی زنان. علت های دیگری نیز یافتنی است که تنها از فحوای سخن فردوسی برمی آید، مانند نبودِ هویت فراگیر ملی. با آن&#8204;که گزینش سرآغازی برای این پژوهش دشوار می نماید، اما به دلایلی که در متن خواهد آمد، پادشاهی خسروپرویز نقطه عزیمت پژوهش قرار گرفته است.&lt;/p&gt;
</description>
						<author>محمدجعفر یاحقی</author>
						<category></category>
					</item>
					
	</channel>
</rss>
