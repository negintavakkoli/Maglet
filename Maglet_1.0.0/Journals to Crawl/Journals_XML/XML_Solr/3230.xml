<add><doc><field name="journal_id">10006</field><field name="abstract">هدف پژوهش حاضر ترسیم مدل ساختاری برای تبیین تأثیر سرمایة اجتماعی بر خلاقیت کارکنان با توجه به نقش میانجی مدیریت دانش بود. پژوهش بر مبنای هدف از نوع کاربردی و از نظر روش، توصیفی- همبستگی است. جامعة آماری پژوهش شامل 233 نفر از کارکنان دانشگاه الزهرا بود که 146 نفر به‌­عنوان نمونه در نظر گرفته شد. برای گردآوری داده­ها سه پرسشنامة استاندارد سرمایة اجتماعی چنگ و چانگ (2011)، مدیریت دانش داروچ (2003) و خلاقیت تورنس (1959) به‌کار گرفته شد. تجزیه‌‍وتحلیل داده­ها با نرم‌‌افزار Amos20 انجام گرفت. یافته­ها نشان داد سرمایة اجتماعی بر خلاقیت و مدیریت دانش کارکنان دانشگاه الزهرا تأثیر مثبت می‌گذارد، و مدیریت دانش نیز بر خلاقیت تأثیر مثبت می‌گذارد؛ همچنین، در تأثیر سرمایة اجتماعی بر خلاقیت کارکنان دانشگاه الزهرا مدیریت دانش نقش میانجی دارد. با توجه به یافته­های پژوهش، می­توان گفت با افزایش اعتماد و روابط بین‌فردی، همچنین، تسهیم دانش در دانشگاه الزهرا می­توان بر خلاقیت کارکنان افزود. در پایان، مدل ساختاری تأثیر سرمایة اجتماعی بر خلاقیت کارکنان با نقش میانجی مدیریت دانش ارائه شده است.</field></doc></add>