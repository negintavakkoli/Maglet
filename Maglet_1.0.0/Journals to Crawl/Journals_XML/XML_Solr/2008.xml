<add><doc><field name="journal_id">10010</field><field name="abstract">هدف از این پژوهش بررسی رابطۀ بین رهبری اصیل و شفافیت سازمانی بود. روش پژوهش به صورت توصیفی-همبستگی بود. جامعۀ آماری شامل کلیۀ کارکنان ستادی اداره‌کل راه و شهرسازی استان کرمان (270 تن) بودند که با استفاده از شیوۀ نمونه‌گیری تصادفی ساده، نمونه‌ای به حجم 118 تن از آن‌ها، انتخاب و مطالعه شدند. ابزار گردآوری داده‌ها پرسش‌نامه بود که روایی ظاهری پرسش‌نامه‌‌ها با استناد به نظر متخصصان و پایایی آن‌ها با استناد به ضریب آلفای کرونباخ تأیید شد. برای تجزیه و تحلیل داده‌ها از آزمون همبستگی پیرسون و تحلیل رگرسیون چندگانه به ‌شیوۀ گام‌به‌گام استفاده شد. یافته‌ها نشان داد که بین رهبری اصیل و ابعاد آن با شفافیت سازمانی، رابطۀ مثبت و معناداری وجود داشت. یافته‌ها همچنین نشان داد که بعد پردازش متوازن از رهبری اصیل پیش‌بینی‌کنندۀ معنادار شفافیت سازمانی است، اما تأثیر رگرسیونی سایر ابعاد معنادار نبود.</field></doc></add>