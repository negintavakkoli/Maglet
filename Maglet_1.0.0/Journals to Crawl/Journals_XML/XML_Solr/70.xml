<add><doc><field name="journal_id">10002</field><field name="abstract"> هدف: هدف اصلی محققان در این مقاله، بررسی عوامل مؤثر بر مدیریت پژوهش و فناوری در ایران با رویکرد فراسازمانی بوده است. روش: روش این پژوهش از نوع کیفی است. ابزار گردآوردی اطلاعات از طریق مصاحبه با کارشناسان و صاحب‌نظران عرصۀ مدیریت پژوهش و فناوری است. تحلیل داده‌های مصاحبه نیز از روش تحلیل مضمون صورت گرفته است. یافته‌ها: عوامل فراسازمانی را در قالب چهار دستۀ کلی می‌توان تقسیم کرد: عوامل مربوط به مسئولان، عوامل مربوط به جامعۀ سازمانهای دانش‌بنیان، عوامل ناظر به محیط و عوامل ناظر به صنعت. در هر یک از این عوامل، هم عوامل موفقیت‌ساز و هم عوامل شکست‌زا ذکر شده است. نتیجه‌گیری: عوامل موفقیت‌ساز، عواملی‌اند که باعث موفقیت و بهبود مدیریت پژوهش و فناوری می‌شوند و لازم است تقویت شوند. عوامل شکست‌زا، عواملی‌اند که مانع موفقیت و بهبود مدیریت پژوهش و فناوری می‌شوند و ضرروری است اقداماتی در جهت رفع آنها انجام شود.</field></doc></add>