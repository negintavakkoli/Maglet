<add><doc><field name="journal_id">10042</field><field name="abstract">    یکی از مسائل مدیریتی در‌ شهر تهران، آم  د  وشدهای درون‌شهری است. در شهر تهران، افزایش‌ جمعیت و مـحدودیت‌ منابع، مـوجب سردرگمی و بی‌برنامگی در برخورد با این موضوع شده است. شناسایی معضلات و احصای مؤلفه‌‌های مؤثر بر مدیریت حمل‌ونقل و ترافیک شهر تهران، به خصوص پرداخـتن بـه مشکلات بخش‌های شهری‌، نیاز مدیریت شهری را در زمان نسبتاً کوتاهی، برآورده می کند .  با توجه به اهمیت موضوع، شناسایی مؤلفه‌‌های مؤثر بر مدیریت حمل‌ونقل و ترافیک می‌تواند تأثیرات چشم‌گیری در حل مشکلات ترافیکی داشته باشد و   عرصه را برای اعمال مدیریت شهری بهینه، فراهم ‌کند  . بنابراین هدف مطالعه حاضر، احصا و اولویت‌بندی مؤلفه‌های مؤثر بر مدیریت حمل‌ونقل و ترافیک شهر تهران با نگاه اقتصادی و کاربرد روش  AHP  است. جامعه آماری تحقیق، شامل خبرگان و صاحب‌نظران حوزه‌‌های مختلف خدماتی، اقتصادی، اجتماعی و نظامی می‌باشند که حدود 100 نفر تخمین‌زده شده که با روش نمونه‌گیری سهمیه‌ای هدفمند، 50 نفر برای انجام مقایسات زوجی انتخاب شدند. در همین راستا، اطلاعات از طریق پرسشنامه،   جمع‌آوری و داده‌ها با استفاده از تکنیک  AHP  و نرم‌افزار  Expert Choice ، بررسی شدند.   نتایج پژوهش نشان دادند که مؤلفه   تقدم دسترسی نسبت به حرکت که باعث کاهش ترافیک و به تبع آن، کاهش هزینه‌ها می‌گردد، بیشترین اهمیت را در مدیریت حمل‌و‌نقل و ترافیک شهری در تهران دارد؛ لذا پیشنهاد می‌گردد که حرکت در سطوح مختلف و طیف حمل‌و‌نقل همگانی، بـه‌ عـنوان‌ مؤلفه‌های اصلی در سیاست‌گذاری‌ها، در اولویت برنامه‌های شهری به منظور کاهش هزینه‌ها، گنجانده شوند.    
</field></doc></add>