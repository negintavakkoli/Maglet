<add><doc><field name="journal_id">10025</field><field name="abstract">نوشتار حاضر در حوزه گرایش نسبتا نوین مطالعات ایرانی- تلمودی قرار می‌گیرد، و با بررسی یک روایت از تلمود بابلی (رساله قیدوشین ۷۰ الف) که شامل چند واژه غیر آرامی/غیر عبری می‌باشد، تلاش دارد تا به یاری مطالعات واژه شناسانه، کلمه‌های مورد اشاره را بررسی و تحلیل نموده و به واسطه تحلیل واژگان تا حد ممکن به شناخت زبان یا زبانها و گویشهای مورد استفاده در منطقه میان رودان دوران ساسانی بپردازد. در میان واژگان مورد اشاره چند واژه پهلوی نیز وجود دارد و در مواردی تلفظ‌های گوناگونی از یک واژه پهلوی (تلفظ کهن و نو) نیز دیده می‌شود. بر پایه این پژوهش احتمال این که زبانی همانند زبان فارسی امروز (شامل وام واژگانی از زبانهای سامی، یونانی و …) زبان میانجی در منطقه میان رودان دوران ساسانی بوده باشد بررسی می‌گردد</field></doc></add>