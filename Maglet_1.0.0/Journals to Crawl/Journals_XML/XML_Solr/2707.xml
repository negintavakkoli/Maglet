<add><doc><field name="journal_id">10014</field><field name="abstract">   حوزه منابع انسانی از تعاملات و ارتباطات متقابلی با حوزه‌های کارکردی و عملیاتی مختلف در سازمان‌ها برخوردار می‌باشد و از همین روی می‌تواند اثرگذاری شایان توجهی بر عملکرد سازمان‌ها و دستیابی     به     اهداف     سازمانی داشته باشد. بنابراین، سازمان‌ها     به مدیران     و     کارکنان     اثربخش     و     کارآمدی     نیاز     دارند     تا     بتوانند     به     اهداف     خود     در جهت     رشد     و     توسعه همه     جانبه     دست     یابند. در این پژوهش قصد داریم به بررسی نقش میانجی بلوغ سازمانی در تاثیر سبک‌های رهبری بر تعهد سازمانی کارکنان در مجموعه پتروشیمی‌های عسلویه بپردازیم.     بواسطه بررسی ادبیات موضوع در حوزه‌های تحقیق، از الگوی سبک رهبری     اولیو و باس (2004)     (سبک رهبری تحول‌آفرین و تبادلی) به‌منظور تعیین سبک رهبری مدیران، از الگوی تعهد سازمانی آلن و می‌یر (1990) (تعهد عاطفی، تعهد مستمر، تعهد هنجاری) به‌عنوان مبنای سنجش وضعیت تعهد سازمانی کارکنان و از الگوی قابلیت‌های منابع انسانی (    P-CMM    ) به‌منظور تعیین سطح بلوغ سازمانی کارکنان بهره گرفته شد.     داده‌ها با استفاده از نرم‌افزار      Smart-PLS      تجزیه و تحلیل شدند. نتایج بدست آمده نشان داد بین سبک‌های رهبری مدیران با تعهد سازمانی کارکنان در مجموعه پتروشیمی‌های عسلویه رابطه معناداری وجود دارد. همچنین بلوغ سازمانی در تاثیر سبک‌های رهبری بر تعهد سازمانی کارکنان     در مجموعه پتروشیمی‌های عسلویه نقش میانجی دارد.   
</field></doc></add>