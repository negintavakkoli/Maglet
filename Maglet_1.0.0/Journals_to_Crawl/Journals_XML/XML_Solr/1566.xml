<add><doc><field name="journal_id">10040</field><field name="abstract">پژوهش حاضر با هدف بررسی میزان تاب‏آوری، سخت‏رویی و رضایت از زندگی با تصویر بدنی دانش‏آموزان دختر دبیرستانی سبزوار انجام شد. این پژوهش از نوع توصیفی‌ همبستگی بود. جامعة آماری پژوهش شامل هزار و ۵۷۸ نفر از دانش‏آموزان دختر دبیرستان‏های سبزوار در سال تحصیلی ۱۳۹۳ بود که تعداد ۳۱۱ نفر از طریق روش نمونه‏گیری خوشه‏ای چند‌مرحله‏ای انتخاب شدند. برای گردآوری داده‏ها از پرسش‌نامه‏های استاندارد تاب‏آوری کونور و دیویدسون، سخت‏رویی کوباسا، رضایت از زندگی داینر و تصویر بدن فیشر استفاده شد. داده‏های گردآوری‌شده با استفاده از نرم‌افزار SPSS ۱۸ و روش‏های آمار توصیفی، همبستگی و رگرسیون چند‌متغیری تجزیه و تحلیل شد. یافته‏های پژوهش نشان داد که بین میزان تاب‏آوری، سخت‏رویی و رضایت از زندگی با تصویر بدنی رابطۀ مثبت و معناداری وجود دارد. همچنین، متغیرهای مذکور توانستند حدود ۲۵‌درصد واریانس تصویر بدن را تبیین کنند. بر‌اساس نتایج حاصل از پژوهش می‏توان با افزایش میزان تاب‏آوری، سخت‏رویی و رضایت از زندگی، نارضایتی از تصویر بدن دانش‏آموزان دختر را کاهش داد و سلامت روان و بهزیستی آنان را بهبود بخشید.</field></doc></add>