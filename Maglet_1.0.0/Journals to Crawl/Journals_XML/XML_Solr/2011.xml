<add><doc><field name="journal_id">10010</field><field name="abstract">پژوهش حاضر با هدف شناسایی موانع فرهنگی فراروی نظام اداری ایران انجام شده است. با توجه به مبانی نظری موجود و انجام مطالعات کتابخانه‌ای، ۲۱ ویژگی فرهنگی جامعۀ ایران که می‌تواند به‌منزلۀ مانع فراروی نظام اداری قلمداد شود، شناسایی شد. در مطالعۀ حاضر، روش دلفی به‌منزلۀ ابزار اصلی گردآوری داده‌ها استفاده شده است. به‌منظور تحلیل داده‌ها، از روش فازی و برای خوشه‌بندی ویژگی‌های فرهنگی از روش خوشه‌بندی فازی k-means بهره گرفته شده است. در الگوریتم k-means برای ۳ حالت خوشه‌بندی فازی انجام و براساس آن خوشه‌بندی فازی با سه خوشه به‌منزلۀ خوشۀ بهینه معرفی شده است. میانگین فازی نشان می‌دهد که ویژگی‌های فرهنگی شامل: اقتدارگرایی و سلسله‌مراتبی، کم‌اعتمادی نسبت به یکدیگر، پارتی‌بازی و خویشاوندگرایی، ضعف در حاکمیت شایسته‌سالار و فرهنگ عمومی غیرعقلایی دارای بیشترین میانگین و در همین خصوص، مانع فرهنگی فراروی نظام اداری ایران‌اند.</field></doc></add>