<add><doc><field name="journal_id">10010</field><field name="abstract">استادان به عنوان یکی از عوامل اساسی تاثیرگذار در تربیت دانشجویان و هم چنین در تحقق  اثربخشی آموزش های کارآفرینی محسوب می‌شوند. یقینا گرایش های ارزشی مدرسان کارآفرینی، نقشی اساسی  در شکل دهی به رفتارهای آنها  در فرایند آموزش‌های کارآفرینی ایفا می کنند.  به همین دلیل،  مسأله پژوهشی متعاقب  مطرح گردیده است:  ارزش های مدرسان کارآفرینی جهت پرورش کارآفرینان نوپا در دانشگاه‌ها کدامند؟ با استفاده از روش تحیقیق کیفی (مصاحبه و گروه کانونی) تلاش گردید به دغدغه موصوف پاسخ داده شود. از روش  مصاحبه ساختار یافته  جهت گردآوری اطلاعات از جامعه اساتید  و دانشجویان رشته کارآفرینی استفاده شده است. بر اساس روش نمونه گیری هدفمند، با 24 نفر از  اساتید و دانشجویان رشته کارآفرینی  مصاحبه ساختاریافته انجام شده و  مصاحبه ها تا مرحله اشباع نظری  ادامه پیدا کرد، به بیانی دیگر، مرحله ای که پاسخ ها تکراری شد و از نظر پژوهشگران داده جدیدی اضافه نشد. در مصاحبه‌ها تلاش گردید که با سؤالات ساختاریافته، تجربیات یاددهی  و یادگیری  اساتید و دانشجویان در فعالیت های آموزشی شناسایی گردد و سپس از طریق فعالیت های کدگذاری کیفی ارزش های مناسب برای مدرسان کارآفرینی احصا و طبقه‌بندی شود. نتایج کدگذاری ها  بر اساس روش گروه کانونی (7 نفر) به عنوان یک روش تحقیق کیفی، مورد بازنگری قرار گرفت. در نهایت یافته تحقیق حاکی از آن است که چارچوب ارزش های مدرسان کارآفرینی  دارای  دو مقوله ی ارزش های ابزاری و غایی است و مجموعاً هفت دسته ارزش‌های ابزاری  و دو دسته ارزش‌های غایی برای مدرسان آموزش های کارآفرینی  شناسایی و پیشنهاد گردیده است.</field></doc></add>