<add><doc><field name="journal_id">10040</field><field name="abstract">: تداوم فقر و تبعیض جنسیتی علیه زنان به علت وجود موانع و محدویت‏های گوناگون تاریخی و فرهنگی در سر راه پیشرفت و تحول وضعیت اقتصادی و اجتماعی آنان موجب طرح رویکردها و تدابیر مختلف از جمله توانمندسازی زنان در ادبیات توسعه و جنسیت شده ‏است. این مقاله در چارچوب مفهومی فقر و توانمندسازی و با بهره‏گیری از روش پژوهش میدانی به بررسی ابعاد توانمندی زنان سرپرست خانوار، به عنوان یکی از گروه‏های مهم در معرض خطر فقر، در شهر تهران می‏پردازد. بررسی نشان می‏دهد که ویژگی‏های فردی زنان نقش بسزایی را در فقر آنان دارد و فقر زنان دارای ابعاد چندگان? اقتصادی، اجتماعی و روانی است. مطابق یافته‏های این پژوهش به رغم برخی تلاش‏ها که در قالب طرح‏های حمایتی انجام شده‌است؛ توانمندی آنان همچنان در سطحی پایین قرار دارد. علل این مسئله را مقاله حاضر، در ماهیت و رویکرد حاکم بر این تلاش‏ها، کمیت پایین آنها و همچنین فقر قابلیتی زنان ذکر می‏کند. با توجه به یافته‏های پژوهش، مقاله نتیجه می‏گیرد که برای از بین بردن فقر زنان و نابرابری جنسیتی و تحول در پایگاه اقتصادی و اجتماعی آنان تحولات ساختاری ضروری است.</field></doc></add>