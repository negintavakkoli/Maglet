<add><doc><field name="journal_id">10038</field><field name="abstract">مدول تغییر شکل‌پذیری توده­سنگ (E m) به عنوان مهم‌ترین خصوصیت برای طراحی پروژه­های مهندسی سنگ مطرح است و بهترین نماینده برای رفتار مکانیکی پیش از شکست توده­سنگ است. به دلیل هزینه بالا و زمان­بر بودن و مشکلات اجرایی در انجام دقیق آزمایش­های برجا، روش­های غیرمستقیم مانند روابط تجربی و شبکه­های پس انتشار عصبی (BPN) جایگاه بهتری پیدا می­کنند. از این میان BPN دارای کاربردی گسترده در تخمین خصوصیات توده سنگ از جمله E m است. محققین متعددی از روش سعی و خطا برای ایجاد یک BPN کارا بهره گرفته­اند که نیاز به صرف زمان و مهارت کاربر دارد. اما در این مطالعه، از الگوریتم ژنتیک برای بهینه کردن پارامتری مؤثر BPN به منظور تخمین E m در رشته کوه­های زاگرس ایران استفاده شد. برای این منظور، یک بانک اطلاعاتی از پروژه­های مختلف رشته کوه­های زاگرس جمع‌آوری و Em سنگ آهک آسماری تخمین زده و در نهایت نتایج به دست آمده از روش عصبی - ژنتیک با روش عصبی سعی و خطا مقایسه شد. که براساس نتایج به دست آمده روش عصبی- ژنتیک دارای دقت و سرعت بالاتر در تخمین Em است.</field></doc></add>