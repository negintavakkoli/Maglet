<add><doc><field name="journal_id">10006</field><field name="abstract">حرکت از سطوح خرد سرمایة اجتماعی به سطوح کلان برای دستیابی به منافع پایدار این نوع سرمایه ضروری است. هدف این پژوهش طراحی مدلی برای ارتقای سرمایة اجتماعی میان‌گروهی هواداران فوتبال بود. این پژوهش توسعه‌ای به‌طور ترکیبی اجرا شد، از 14 خبره که به روش‌های هدفمند و گلوله‌برفی انتخاب شدند، مصاحبه شد و مقوله‌های فرعی و اصلی مؤثر بر ارتقای سرمایة اجتماعی میان‌گروهی از فرایند تحلیل تم به دست آمد. با تبدیل مقولات مرحلة کیفی به پرسشنامه روایی آن به تأیید خبرگان رسید و پایایی آن با محاسبة آلفای کرونباخ (معادل 82/0) تأیید شد. 359 نفر از هواداران لیگ برتر به روش تصادفی پرسشنامة طراحی‌شده را تکمیل کردند، برای تحلیل داده‌های حاصل از پرسشنامه در نرم‌افزار آموس تحلیل عاملی تأییدی مرتبة دوم اجرا شد. نتایج نشان داد ارتقای سرمایة اجتماعی هواداران فوتبال از طریق پنج بعد ادراک عدالت، ایجاد هویت هواداری، تقویت انسجام اجتماعی، سیاست‌های رسانه‌ای و آموزش‌های حرفه‌ای به بازیکن و هجده زیرمؤلفه قابل‌دستیابی است.</field></doc></add>