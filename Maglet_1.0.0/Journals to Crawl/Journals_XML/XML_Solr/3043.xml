<add><doc><field name="journal_id">10014</field><field name="abstract">    2            هدف این تحقیق، بررسی دلایل عدم مشارکت فعال مدیران در دوره‌های آموزشی است تا در آموزش‌های آتی موانع مذکور برطرف شده و بستر لازم برای تجهیز نیروی انسانی به دانش و مهارت‌های موردنیاز محیط امروز کسب و کار فراهم گردد. اطلاعات لازم از طریق تحلیل محتوای اسناد مشتمل بر نظرات مدیران نسبت به دوره‌های آموزشی شرکت و سپس پرسشنامه طراحی شده بر همین مبنا در سطح شرکت ملی نفت ایران گردآوری گردید. در این تحقیق 380 نفر از مدیران شرکت مشارکت داشتند. یافته‌های تحقیق بیانگر آن است که خواسته‌های مدیران به حوزه کاری، رشته تحصیلی و سابقه کاری آنان ارتباط دارد. با این وجود، دوره‌های آموزشی برگزارشده در نیمه اول روز در حد چند ساعت یا بصورت کوتاه‌مدت، خارج از محل کار، با استفاده از روش‌های کارگاهی یا ترکیبی از روش‌های آموزشی برای مدیران اولویت بیشتری دارد. در این تحقیق مدیران نظرات خود را نسبت به موضوعات آموزشی مورد نیاز و راهکارهای بهبود آموزش‌ها نیز ارائه نمودند.    
    </field></doc></add>