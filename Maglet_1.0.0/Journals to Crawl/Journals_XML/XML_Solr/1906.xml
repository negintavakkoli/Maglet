<add><doc><field name="journal_id">10025</field><field name="abstract">زبان‌‌شناسی متن شاخه‌‌ای از تحلیل گفتمان است که به بررسی زبان در سطح جمله و فراتر از جمله می‌‌پردازد. رویکردهای مختلفی برای تشخیص ساختار درونی متون و چگونگی تولید و درک آن‌ها ارائه شده که یکی از آن‌ها رویکرد حل ‌مسئله مایکل هوی است. این رویکرد دارای چهار رکن است: موقعیت، مسئله، پاسخ‌، و ارزیابی. در تحقیق حاضر، سعی بر آن است تا، با استفاده از زبان‌‌شناسی متن، این رویکرد توضیح و به این پرسش‌‌ها پاسخ داده شود که ساختار متن سرمقالة روزنامه‌‌های ایرانی تا چه میزان بر اساس الگوی مایکل هوی ‌تعمیم‌پذیر است و چگونه می‌‌توان میزان انتظار وقایع آن را توسط خوانندگان با استفاده از این الگو مشخص کرد. بر این اساس، در تحقیق حاضر، تعداد 20 متن سرمقاله‌‌ (سخن سردبیر)های روزنامه‌‌های ایرانی از دو روزنامة سراسری کشور،  اعتماد  و  آفتاب یزد ، انتخاب و بررسی شده است. تحلیل داده‌‌ها بر اساس این رویکرد حاکی از این امر است که ساختار تولید متن روزنامه‌‌های بررسی‌شده تا حد زیادی با چهار رکن الگوی حل ‌مسئلۀ مایکل هوی یعنی موقعیت، مسئله، پاسخ و ارزیابی منطبق است و با استفاده از این الگو میزان انتظار و ضریب پیش‌‌بینی و درنتیجه درک سریع‌‌تر متن روایی عرضه‌شده به خواننده مشخص می‌‌شود.</field></doc></add>