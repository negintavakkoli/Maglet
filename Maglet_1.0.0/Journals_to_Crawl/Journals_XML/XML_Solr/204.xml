<add><doc><field name="journal_id">10033</field><field name="abstract">احساس امنیت شغلی و بهبود کیفیت زندگی کاری از جمله عواملی هستند که ممکن است رضایت شغلی زعفران­کاران را تأثیر قرار دهد و باعث افزایش کارایی آنان شود. هدف از پژوهش حاضر تحلیل اثرات روانشناختی اجتماعی (امنیت شغلی و کیفیت زندگی کاری) در افزایش رضایت شغلی زعفران­کاران شهرستان بافق بود که با استفاده از تحلیل همبستگی انجام گرفته است. جامعه آماری شامل تمامی زعفران­کاران شهرستان بافق بودند که با استفاده از جدول مورگان نمونه­ای به حجم ۲۰۵ نفر به روش نمونه­گیری تصادفی ساده انتخاب شدند و با پرسشنامه­های امنیت شغلی، کیفیت زندگی کاری و رضایت شغلی مورد آزمون قرار گرفتند. داده­ها با استفاده از روش­های آماری ضریب همبستگی پیرسون و رگرسیون خطی تجزیه و تحلیل شدند. نتایج نشان داد که امنیت شغلی و کیفیت زندگی کاری رابطه معنی­داری با رضایت شغلی داشتند (۰۱/۰&gt;p). همچنین امنیت شغلی و کیفیت زندگی کاری به طور معنی­داری رضایت شغلی را پیش­بینی کردند (۰۰۱/۰&gt;p). نتایج تحقیق حاکی از آن است که این دو متغیر (امنیت شغلی و کیفیت زندگی کاری)، متغیرهای مهمی در جهت رضایت شغلی مطلوب در زعفران­کاران بودند، بنابراین پیشنهاد می­شود سازمان­های کشاورزی مربوطه سعی کنند محیط کاری امن، جالب و برانگیزاننده به وجود آورند تا تعهد، خلاقیت و سختکوشی افزایش یابد.</field></doc></add>