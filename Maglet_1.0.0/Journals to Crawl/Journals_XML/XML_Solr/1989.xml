<add><doc><field name="journal_id">10010</field><field name="abstract">مدیریت تصویرپردازی دربرگیرندة تاکتیک‏هایی است که افراد با بهره‏گیری از آن سعی می‏کنند تصویر خود را در ذهن دیگران مدیریت کنند. مدارس ازجمله محیط‏هایی است که در آن روابطِ بین کارکنان و شناسایی تاکتیک‏های دبیران برای مدیریت تصویرپردازی ذهنی دیگران از اهمیت خاصی برخوردار است. بنابراین، این پژوهش کیفی با هدف شناسایی تاکتیک‏های مدیریت تصویرپردازی دبیران با استفاده از تحلیل تم انجام ‏شده است. بدین منظور، مصاحبه‏ای نیمه‏ساختاریافته با ۲۲ نفر از دبیران مدارس دخترانة متوسطة دوم مستقر در شهرستان‏های سمنان، مهدی‏شهر، و سرخه از طریق نمونه‏گیری گلولة برفی انجام گرفت و از دل مصاحبه‏ها مجموعه‏ای از مفاهیم اولیه استخراج شد و با کُدگذاری و دسته‏بندی آن‏ها چندین تم فرعی حاصل شد که با نظرخواهی از خبرگان در این حوزه، تم‏های فرعی در قالب هشت تم اصلی، که همان تاکتیک‏های مدیریت تصویرپردازی دبیران است، قرار گرفت که عبارت‏اند از: خودشیرینی؛ خودارتقایی؛ تظاهر؛ تضرع؛ ارعاب؛ رفتارهای محافظه‏کارانه؛ اعتراض‏های خاموش؛ واکنش در موقعیت‏های چالشی.</field></doc></add>