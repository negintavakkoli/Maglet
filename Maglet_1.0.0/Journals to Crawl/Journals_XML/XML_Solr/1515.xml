<add><doc><field name="journal_id">10040</field><field name="abstract">مطالعه‌ی حاضر به‌منظور تبیین نقش ویژگی‌های فردیِ مؤثر بر اشتغال دانش‌آموختگانِ دخترِ دانشگاه کشاورزی و منابع طبیعی رامین انجام می‌گیرد. این تحقیق از نوع کاربردی است و با استفاده از روش علی- ارتباطی صورت می‌پذیرد. با توجه به هدف تحقیق، متغیرهای مستقل آن ویژگی‌های فردی دانش‌آموختگان است که در این‌جا در دو گروه ویژگی‌های روان‌شناختی و جامعه‌شناختی مطرح می‌شوند و متغیر وابسته نیز اشتغال دانش‌آموختگان است. در این مطالعه از پرسش‌نامه به‌عنوان ابزار گردآوری داده‌ها استفاده شد. پایایی پرسش‌نامه از طریق ضریب کرونباخ (آلفا 83%) محاسبه گردید. جامعه‌ی آماری؛ کلیه‌ی دانش‌آموختگان دختر دانشگاه کشاورزی و منابع طبیعی رامین سال‌های 84 تا 87 می‌باشند که از بین آن-ها 140 نفر به‌عنوان نمونه‌ی آماری از طریق نمونه‌گیریِ طبقاتیِ متناسب انتخاب شدند. تجزیه و تحلیل اطلاعات در این تحقیق با استفاده از نرم‌افزار اس.پی.اس.اس ((SPSS انجام می‌گیرد. بر اساس نتایج به‌دست‌آمده، 6/58 درصد از افراد مورد مطالعه شاغل هستند که بیش از نیمی از آن‌ها در بخش دولتی و بقیه در بخش خصوصی یا به‌صورت خوداشتغالی مشغول به‌کار هستند. مطابق یافته‌های این مطالعه، محدود بودن فرصت‌های اشتغال برای زنان در بخش کشاورزی، حمایت نکردن دولت از دانش‌آموختگان رشته‌های کشاورزی، و ارتباط نداشتنِ دانشکده‌های کشاورزی با بخش کشاورزی، از موانع مهم اشتغال دانش‌آموختگان دختر در بخش کشاورزی تلقی می‌شود. ضمن این‌که بر اساس نتایج تحلیل رگرسیون، ویژگی اعتمادبه‌نفس به‌عنوان مؤثرترین متغیر در اشتغال دانش‌آموختگان دختر ارزیابی می‌شود به‌طوری که با افزایش اعتمادبه‌نفس در دانش‌آموختگان دختر، اشتغال آنان نیز به‌طور مثبت و معنا‌دار تحت تأثیر قرار می‌گیرد.</field></doc></add>