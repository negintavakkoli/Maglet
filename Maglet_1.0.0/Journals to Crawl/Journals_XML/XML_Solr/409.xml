<add><doc><field name="journal_id">10001</field><field name="abstract">مدیریت دارایی و بدهی، یکی از مهم‌ترین شاخصه‌های تحلیلی در فرایند برنامه‌ریزی استراتژیکی بلندمدت محسوب می‌شود که تحلیل آن براساس شرایط متلاطم در فضای عدم قطعیت صورت می‌گیرد. با استفاده از این ابزار، مدیران تلاش می‌کنند ارزش حقوق صاحبان سهم را به حداکثر برسانند. این پژوهش، مدیریت دارایی و بدهی را به‌صورت الگویی از برنامه‌ریزی آرمانی در فضای تصمیم‌گیری گروهی فازی تحت شرایط عدم اطمینان بررسی می‌کند. نتایج حاصل از تحلیل آن‌ به‌صورت انحراف‌های کلامی- فازی نمایش داده شده است. الگوی پیشنهادی در قالب مطالعۀ موردی بر داده‌های جمع‌آوری‌شده طی سال‌های90، 91 و 92 از بانک آلفا پیاده‌سازی شده است. نتایج تحلیل نشان می‌دهد در سال‌های 90 و 91، بانک، انحراف‌های کمتری نسبت به آرمان‌های هدف‌گذاری‌شده در سال 92 داشته است.   </field></doc></add>