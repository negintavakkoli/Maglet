<add><doc><field name="journal_id">10006</field><field name="abstract">یکی از مؤلفه­هایی که در تحقیقات دانشگاه­ها به آن توجه زیادی نشده است، توسعة سرمایة اجتماعی در مراکز تحقیقاتی (مراکز رشد و شرکت­های زایشی پژوهشی) است که باعث مشارکت در دانش و خلق دانش جدید می­شود. محقق در این پژوهش با هدف توسعة سرمایة اجتماعی در دانشگاه­ها و شرکت­های زایشی پژوهشی، مدلی طراحی کرده است. محدودة اجرایی این پژوهش اعضای هیئت علمی دانشگاه­ها و مراکز رشد و پارک علم و فناوری استان مازندران است. در این مقاله سعی شده است شاخص­های اصلی توسعة سرمایة اجتماعی در شرکت­های زایشی پژوهشی بررسی شود. برای نیل به این منظور، با به‌کارگیری نظرهای کارشناسان، صاحب­نظران، و متخصصان سازمان­های آموزشی، این شاخص­ها شناسایی شد و با فن تاپسیس در محیط فازی، این شاخص­ها رتبه­بندی شده، تا مهم‌ترین عوامل و شاخص­های مؤثر در توسعة سرمایة اجتماعی به ترتیب اولویت مشخص شوند. اولویت اول، تیم­های کاری دانشگاهی با هدف مشارکت اجتماعی؛ اولویت دوم، تحقیق و توسعه با هدف تعالی دانشگاه؛ اولویت سوم، نهادهای حمایتی برای توسعة تکثر فرهنگی در دانشگاه بود. پس از آن، با به‌کارگیری روش تحقیق کیفی از طریق مصاحبه­های نیمه­ساختاریافتة عمیق با پانزده نفر از پژوهشگران دانشگاهی، الگوی نهایی از طریق تحلیل محتوای مصاحبه­ها طراحی شد.</field></doc></add>