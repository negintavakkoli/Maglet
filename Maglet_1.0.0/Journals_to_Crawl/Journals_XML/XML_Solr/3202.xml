<add><doc><field name="journal_id">10006</field><field name="abstract">هدف کلی این تحقیق، بررسی نقش انسجام گروهی در سرمایۀ اجتماعی بین ورزشکاران حرفه‌ای فوتبال بود. روش تحقیق، توصیفی و از نوع هم‌بستگی بود. جامعۀ آماری، ورزشکاران حرفه‌ای فوتبال در استان فارس بودند که قرارداد داشتند. با توجه به اینکه جامعۀ آماری (۷۸=N) این تحقیق به فوتبالیست‌های حرفه‌ای شیراز محدود بود، حجم نمونه برابر با جامعه در نظر گرفته شده و از روش نمونه‌گیری سرشماری استفاده شد. ابزار اندازه‌گیری، پرسش‌نامه‌های انسجام گروهی (کارون) و سرمایۀ اجتماعی (ناهاپیت و گوشال) بود. برای پایایی پرسش‌نامه‌ها، در مطالعه‌ای مقدماتی از روش آلفای کرونباخ استفاده شد. ضریب پایایی به‌دست‌آمده برای سرمایۀ اجتماعی ۸۹/۰ و برای انسجام گروهی ۸۶/۰ بود. برای تأیید روایی پرسش‌نامه نیز از نظر متخصصان مدیریت ورزشی استفاده شد. به‌منظور تجزیه‌وتحلیل اطلاعات در دو سطح آمار توصیفی (میانگین و انحراف استاندارد) و استنباطی (ضریب هم‌بستگی، رگرسیون و آنالیز واریانس) استفاده شد. نتایج با نرم‌افزار spss تجزیه‌وتحلیل شد و نشان داد بین سرمایۀ اجتماعی و انسجام گروهی و ابعاد آن، رابطۀ معناداری وجود دارد و انسجام گروهی، پیش‌بینی‌کنندۀ خوبی برای سرمایۀ اجتماعی است.</field></doc></add>