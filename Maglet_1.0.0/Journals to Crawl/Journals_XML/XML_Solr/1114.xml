<add><doc><field name="journal_id">10042</field><field name="abstract"> مدیریت غیراصولی مواد زاید جامد شهری، زمینه را برای ایجاد مشکلات زیست‌محیطی و انسانی در درازمدت فراهم می‌کند؛ بنابراین استراتژی مدیریت پایدار و مؤثر زباله‌های شهری، نیاز به تعادل برای توسعه، کیفیت زندگی انسان و محیط‌زیست دارد. این مقاله با هدف ارزیابی شاخص‌های مدیریت مواد زاید جامد شهری در راستای توسعه پایدار با استفاده از تکنیک TOPSIS در شهر بوکان، تدوین شده است. روش تحقیق، پیمایشی و روش تجزیه‌و‌تحلیل داده‌ها، توصیفی- تحلیلی می‌باشد. جامعه آماری، جمعیت ۱۷۱۷۷۳ نفری شهر بوکان بود که نمونه آماری آن، ۳۸۴ نفر به دست آمد. با توجه به محدودیت‌های تحقیق، نمونه‌ها به‌ ۳۳۰ نفر کاهش یافت. یافته‌های تحقیق نشان می‌دهند که در شهر بوکان به طور متوسط روزانه ۱۵۰ تن زباله تولید شده و سرانه زباله ۰/۷۴۰ کیلوگرم در روز بوده است. بیشترین مقدار زباله‌های تولیدی، مربوط به مواد آلی با ۷۵/۸۲ درصد و کمترین مقدار، مربوط به چوب (۰/۶۵ درصد) می‌باشد. رتبه‌بندی نهایی به‌دست آمده از ارزیابی میزان رضایت‌مندی از شاخص‌های توسعه پایدار مدیریت مواد زاید جامد به روش TOPSIS نشان داد که عنصر درخواست انعام، در رتبه اول و عنصر جذابیت تبلیغات، رتبه بیست را کسب کرده که کم‌اهمیت‌ترین عنصر می‌باشد. 
</field></doc></add>