<add><doc><field name="journal_id">10042</field><field name="abstract">در حال حاضر، بافت‎های فرسوده تاریخی در کشور ما به عنوان مشکل اساسی در شهرهای مختلف و حتی روستاها مطرح می‎باشند. ماهیت خاص بافت‎های شهری کهن، توجه به آنها را از جهات مختلفی ضروری می‎سازد؛ لذا پژوهش حاضر سعی دارد راهکارهایی در راستای اصلاح و ساماندهی بافت فرسوده محله شهیدگاه واقع در شهر اردبیل ارائه نماید و نیز درصدد است تا برنامه‌ریزی و طراحی، مطابق با وضع موجود محله و متناسب با اولویت‎های راهبردی باشد. در همین راستا با بهره‎گیری از بررسی اسنادی و کتابخانه‎ای و همچنین مطالعات میدانی، وضع موجود محله مذکور، ارزیابی شد و با استفاده از ماتریس تحلیلی SOWT به جمع‎بندی مطالعات وضع موجود و ارائه راهبردهای ساماندهی و طراحی، اقدام شده است. در ادامه با کمی کردن مدل راهبردی به کار رفته، راهبردهای اولویت‎دار ساماندهی، تعیین و استخراج گردیده‎اند. نهایتا در بخش ارائه گزینه‎های طراحی در محدوده، پنج گزینه متناسب با شرایط محله مورد مطالعه، ارائه و مبتنی بر اولویت‎های راهبردی، بررسی و ارزیابی شدند که در گزینه برتر طراحی، سعی شده است با ساماندهی و از میان برداشتن بناهای مخروبه در بخش میانی محدوده، یک محصوریت، ایجاد و با یک طرح مناسب به سمت بقعه سوق داده شود و از فضای میانی نیز برای ایجاد مرکز محله استفاده گردد. </field></doc></add>