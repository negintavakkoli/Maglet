<add><doc><field name="journal_id">10031</field><field name="abstract">این مقاله به بررسی چگونگی اتصال پی‌بست‌های ضمیری زبان فارسی به اسامی مختوم به واکه می‌پردازد. هدف از انجام این پژوهش بازنمایی صورت زیرساختی این نوع ضمایر در زبان فارسی و چگونگی اتصال آنها به گروه‌های اسمی مختوم به واکه، و همچنین مطالعۀ انواع فرایندهای درج موجود بین ستاک و پی‌بست است. بررسی داده‌ها نشان می‌دهد که نظام پی‌بست‌های ضمیری در زبان فارسی، نظامی سه‌عضوی است که هریک بیانگر اول شخص، دوم شخص و سوم شخص مفرد است. این ضمایر تنها از یک همخوان منفرد تشکیل شده‌اند، که صورت جمع متناظر آنها با افزودن پسوند جمع‌ساز ‘-An’حاصل می‌گردد. همچنین، نشان داده می‌شود که واکۀ درج‌شده میان ستاک مختوم به واکه و ضمیر در ‌قیاس با ستاک‌های مختوم به همخوان درج می‌گردد. این نوع فرایند درج، خود زمینه‌ساز درج غلت یا نیم‌واکه میان ضمیر و واکۀ درجی می‌شود.</field></doc></add>