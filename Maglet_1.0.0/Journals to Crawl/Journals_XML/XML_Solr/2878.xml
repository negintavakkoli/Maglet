<add><doc><field name="journal_id">10014</field><field name="abstract"> هدف این پژوهش مطالعه تأثیر تعهد سازمانی بر شکل گیری سازمان یادگیرنده در مؤسسه مطالعات بین المللی انرژی ایران است. برای تعهد سازمانی سه مؤلفه تعهد عاطفی، تعهد مستمر و تعهد هنجاری و برای سازمان یادگیرنده هفت مؤلفه فرصت های یادگیری، ارتقای گفتگو، یادگیری گروهی، تسهیم و کسب دانش، چشم انداز مشترک، انطباق با محیط و حمایت رهبران، در نظر گرفته شده است. از ابزار سنجش پرسش نامه (مشتمل بر 39 پرسش)و مطالعات کتابخانه ای جهت گردآوری اطلاعات استفاده شده است. جامعه آماری پژوهش کارشناسان و پژوهشگران این سازمان به تعداد 90 نفر و حجم نمونه با استفاده از روش تصادفی ساده به تعداد 73 نفر محاسبه گردید. جهت بررسی نرمال بودن داده ها از آزمون کولموگروف اسمیرنوف و بر اساس نتایج حاصل از آن در تحلیل روابط بین متغیرها از آزمون - همبستگی اسپیرمن و آزمون معادلات ساختاری بهره گرفته شد. همچنین، از طریق آزمون معادلات ساختاری برازش مدل مفهومی پژوهش تأیید گردید. در نهایت مشخص شد که تعهد سازمان بر شکل گیری سازمان یادگیرنده مؤثر است و بهبود امکان تبدیل پذیری سازمان به سازمان یادگیرنده مستلزم سطح تعهد عاطفی و هنجاری بالا است. 
  
</field></doc></add>