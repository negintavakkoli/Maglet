<add><doc><field name="journal_id">10040</field><field name="abstract">زنان روستایی بخش قابل توجهی از وقت و انرژی خود را صرف فعالیت هایی می‌کنند که غالبا در محاسبات تولید و درآمد ملی نادیده گرفته می‌شود. انعکاس نادیده گرفته می‌شود. انعکاس نادیده انگاری در افزایش نا برابری و کاهش بهره مندی آنها از منابع و فرصت هاست. هدف این بررسی شناخت انواع فعالیت‌های زنان در روستای دونا – از توابع استان مازندران – و ترسیم الگوی صرف وقت به هر یک از این فعالیت هاست. مطالعه حاضر با بهره گیری از روش پژوهش کیفی در مدت چهار فصل از سال ۱۳۸۱ صورت گرفته است. نتایج پژوهش نشان می‌دهد زنان مورد مطالعه بیش از دو سوم اوقات بیداری خود را صرف فعالیت‌های تولیدی می‌کنند. این رقم به طور متوسط برابر ۱۰ ساعت و ۲۶ دقیقه در شبانه روز است. همچنین این زنان به طور متوسط در شبانه روز حدود ۱۷ دقیقه وقت به نظافت – درمان و اوقات فراغت خود اختصاص می‌دهند و آموزش و مطاله در الگوی صرف وقت آنها جایی ندارد.</field></doc></add>