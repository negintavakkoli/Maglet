<add><doc><field name="journal_id">10042</field><field name="abstract"> 
 آموزش در سازمان‌ها یکی از راه‌های توانمندسازی کارکنان می‌باشد که با توجه به ورود تکنولوژی، رفته‌رفته به سمت آموزش‌های الکترونیکی سوق داده شده است. یکی از انتقادهای وارد بر آموزش‌های سازمانی، غیر مؤثر بودن آنها می‌باشد که بسیاری معتقدند الکترونیکی شدن آموزش می‌تواند آن را اثربخش‌تر نماید. در این تحقیق سعی بر آن است تا تأثیر الکترونیکی شدن آموزش‌های ضمن خدمت بر عملکرد اقتصادی مدیران شهری از طریق اثربخش شدن آموزش‌ها مورد بررسی قرار گیرد. جامعه آماری این تحقیق را تمامی مدیران شهرداری مناطق مختلف شهر تهران تشکیل می‌دهد که از میان آنها تعداد ۳۶۰ نفر به صورت تصادفی به عنوان حجم نمونه انتخاب گردیده است. ابزار گردآوری داده‌ها پرسشنامه می‌باشد که پایایی و روایی آن بر اساس روش‌های استاندارد مورد تأیید قرار گرفته است. فرضیه‌های این تحقیق نیز از طریق ضریب همبستگی اسپیرمن و معادلات ساختاری مورد آزمون قرار گرفته و نهایتا مشخص گردید مزیت‌های اجرای آموزش الکترونیکی بر اثربخشی آموزش، تأثیرگذار می‌باشند. اثربخشی آموزش نیز بر عملکرد اقتصادی مدیران تأثیرگذار بوده و آن را بهبود می‌بخشد. 
 
</field></doc></add>