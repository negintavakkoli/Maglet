<add><doc><field name="journal_id">10010</field><field name="abstract">تحقیق حاضر با هدف شناسایی ادراک شهروندان از شاخص‌های ثبات سیاسی و جابه‌جایی سیاسی در حکمرانی خوب، براساس مؤلفه‌های بومی سازمان‌های خدمات شهری ایران، صورت گرفت. جامعة‌ آماری همة مراجعه‌کنندگان سازمان‌های دولتی استان خوزستان بودند. روش استفاده‌شده کیفی و ابزار گردآوری داده‌ها مصاحبة عمیق بود. با استفاده از نمونه‌گیری در دسترس، شصت‌ودو مراجعه‌کننده به چهار سازمان دولتی شهرستان‌های مسجدسلیمان، رامهرمز، و بهبهان انتخاب شدند. تجزیه و تحلیل داده‌ها، براساس تحلیل مضمون/ تم، نشان داد قانونمندی، کیفیت خدمات، نظارت و ارزیابی، پاسخگویی، تعهد و مسئولیت‌پذیری، و در نهایت تعامل مهم‌ترین شاخص‌های ثبات سیاسی در سازمان‌های مذکورند. همچنین، جابه‌جایی و تنوع انتخاب، شایسته‌سالاری، نظارت مؤثر، چابک‌سازی ساختار اداری، و شفافیت در انتخاب مدیران به ترتیب مهم‌ترین شاخص‌های جابه‌جایی سیاسی از دیدگاه مصاحبه‌شوندگان بودند.</field></doc></add>