<add><doc><field name="journal_id">10033</field><field name="abstract"> آزمایشی در قالب طرح فاکتوریل و در چهار تکرار در گلخانه دانشکده کشاورزی دانشگاه تربیت مدرس انجام شد. در این آزمایش اثر پیش‌تیمار غلظت‌های صفر، ۴۰، ۸۰ و ۱۲۰ پی‌پی‌ام محلول نانو نقره و بر‌هم‌کنش این تیمارها با شرایط تنش غرقابی و عدم تنش غرقابی بر روی ریشه‌های زعفران موردبررسی قرار گرفت. در شرایط بدون تنش غلظت‌های ۴۰‌‌ و ۸۰ پی‌پی‌ام نانو نقره تعداد ریشه را افزایش داد، ‌‌اما طول ریشه با پیش‌ تیمارهای آب و نانو نقره ۴۰ پی‌پی‌ام در سطح اطمینان ‌ ۹۹‌ درصد افزایش پیدا کرد. در شرایط تنش غرقابی کاربرد غلظت‌های ۴۰‌ و‌۸۰ پی‌پی‌ام اثر تنش را بر تعداد ریشه جبران کرد و کاربرد غلظت ۴۰ پی‌پی‌ام نه‌تنها موجب جبران اثر تنش روی طول ریشه شد، بلکه میزان این صفت را به بیشتر از میزان آن در شرایط شاهد بدون تنش افزایش داد. همچنین کلیه پیش‌تیمارها موجب جبران اثر تنش بر وزن خشک و وزن‌تر ریشه شدند.</field></doc></add>