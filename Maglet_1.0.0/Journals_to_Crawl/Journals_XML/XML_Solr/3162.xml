<add><doc><field name="journal_id">10014</field><field name="abstract"> هدف از این تحقیق بررسی میزان تاثیر درک مسئولیت اجتماعی بر عملکرد شغلی کارکنان با در نظر گرفتن نقش میانجی متغیرهای کیفیت زندگی کاری، رفتار شهروندی سازمانی و تعهد عاطفی در بین کارکنان شرکت نفت و گاز زاگرس جنوبی می‌باشد. این تحقیق از نظر هدف کاربردی و از نظر شیوه گردآوری اطلاعات توصیفی- همبستگی است. داده‌ها ی تحقیق از طریق پرسشنامه محقق ساخته جمع آوری شد که پایایی آن از طریق آزمون ضریب آلفای کرونباخ (۰/۷۹) و روایی صوری بر اساس نظر اساتید و روایی سازه از طریق برازش مدل اندازه گیری، مورد تایید قرار گرفت. جامعه آماری این تحقیق ۷۰۰ نفر از کارکنان ستادی این شرکت بودند که با استفاده از فرمول کوکران ۲۴۸ نفر از آن‌ها به‌عنوان نمونه آماری و با روش نمونه‌گیری تصادفی ساده انتخاب شدند. برای تجزیه و تحلیل داده‌ها از نرم‌افزار Spss و Amos استفاده شده است. با توجه به نتایج تحلیل معادله ساختاری، همه فرضیه‌ها تایید شدند. این فرضیه که رفتار شهروندی سازمانی بر عملکرد شغلی تاثیر دارد، با ضریب۰/۷۷ دارای بیشترین ضریب مسیر و فرضیه دوم با این مضمون که درک مسئولیت اجتماعی کارکنان بر تعهد موثر تاثیرمعنی‌دار دارد با ضریب ۰/۶۵ دارای کمترین ضریب مسیر در بین فرضیه‌ها بود. نتایج نشان داد که برای افزایش عملکرد شغلی کارکنان باید به مسئولیت اجتماعی آنان توجه شود. از طرفی مسئولیت اجتماعی کارکنان با تاثیرگذاری بر روی کیفیت زندگی کاری کارکنان، تعهد موثر و رفتار شهروندی سازمانی نیز باعث تغییر در عملکرد شغلی می‌شود. </field></doc></add>