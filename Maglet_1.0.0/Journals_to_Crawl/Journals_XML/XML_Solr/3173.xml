<add><doc><field name="journal_id">10014</field><field name="abstract"> هدف از این پژوهش، تدوین مدلی برای توسعه شایستگی رهبری مدیران صنعت فولاد بود. روش‌شناسی این پژوهش از نظر هدف، کاربردی و از نوع اکتشافی و به لحاظ نحوه گردآوری اطلاعات از نوع آمیخته بود. ابتدا و در بخش اول پژوهش (کیفی)، گردآوری داده‌های کیفی مورد‌نیاز با استفاده از نظریه برخاسته از داده‌ها و پس از انجام مصاحبه عمیق با استفاده از پرسش‌نامه ۱۲ سوالی، مطابق با رویکرد سیستماتیک اشتروس و کوربین انجام شد. بعد از مراحل کدگذاری، تعداد ۱۸۰ گزاره یا مفهوم اولیه از کدگذاری باز شناسایی شد و از ترکیب آنها تعداد ۳۲ مقوله بر اساس کدگذاری محوری به‌دست آمد. در نهایت، از این تعداد شش مولفه یا ابعاد اصلی مدل طراحی گردید. جامعه آماری پژوهش در بخش کیفی شامل تمامی خبرگان و متخصصان صنعت فولاد بود که با استفاده از روش نمونه‌گیری غیرتصادفی و با استفاده از تکنیک گلوله برفی، تعداد ۲۱ نفر انتخاب و مصاحبه‌های عمیق با آنها انجام شد. در بخش دوم پژوهش (کمی)، جامعه آماری شامل مدیران منتخب صنعت فولاد و تعداد نمونه نیز ۱۵۵ نفر بود. در این مرحله، برازش مدل طراحی شده پس از انجام تجزیه و تحلیل آماری و انجام معادلات ساختاری به کمک نرم‌افزار PLS بررسی و تأیید گردید. </field></doc></add>