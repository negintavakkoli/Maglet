<add><doc><field name="journal_id">10040</field><field name="abstract">امروزه رمان غالب‌ترین ژانر ادبی معاصر است. از میان تمامی طرفداران رمان، سهم زنان در این حوزه، چه در قالب نویسنده و چه در مقام خواننده به‌طور روزافزون در حال افزایش است به‌نحوی که بسیاری از صاحب‌نظران از زنانه‌شدن ادبیات سخن می‌گویند. این مقاله به توصیف همین ابعاد می‌پردازد. متأسفانه در زمینه‌ی رمان‌خوانی ایرانیان آماری دقیق و مناسب در دست نیست و لذا نتایج تجربی موجود در مقاله، نتیجه‌ی مجموعه‌ای از کارهای دانشجویی در مورد رابطه‌ی دختران با رمان است. نتایج این تحقیقات نشان‌دهنده‌ی میزان بیشتر مطالعه در مردان نسبت به زنان است و البته درباره‌ی میزان مطالعه‌ی رمان، تفاوتی معنادار میان دانشجویان دختر و پسر وجود ندارد. بیشترین دلیل خواندن رمان نیز کسب تجربه‌های جدید و آشنا شدن با دنیا و شخصیت‌های جدید است.</field></doc></add>