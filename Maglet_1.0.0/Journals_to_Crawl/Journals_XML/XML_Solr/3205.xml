<add><doc><field name="journal_id">10006</field><field name="abstract"> در دنیای رقابتی و دانشی کنونی، بقای شرکت‌ها مستلزم توجه ویژه به نوآوری است. سرمایة اجتماعی مفهومی زیربنایی در درک نوآوری، خلاقیت و پویایی‏های سازمان به شمار می‌آید. بر این اساس، این تحقیق تأثیر سرمایة اجتماعی بر نوآوری سازمانی با نقش میانجی استراتژی‏های دوگانة مدیریت دانش را بررسی می‌کند. پژوهش حاضر از لحاظ هدف کاربردی و از نظر نحوة اجرا، توصیفی- همبستگی است که در آن ابزار پرسشنامه برای جمع‏آوری داده‏ها به‌کار گرفته شد. جامعة آماری، شامل ۱۱۲ نفر از کارکنان شرکت توزیع برق قم است که براساس جدول مورگان و به روش نمونه‌گیری تصادفی، ۸۷ نفر انتخاب شدند. داده‌های گردآوری‌شده توسط نرم‌افزار warpPLS تجزیه‌وتحلیل شد. نتایج نشان داد سرمایة اجتماعی بر نوآوری سازمانی و استراتژی‏های دوگانة مدیریت دانش و استراتژی‏های دوگانة مدیریت دانش بر نوآوری سازمانی تأثیر مثبت و معنادار می‌گذارد.</field></doc></add>