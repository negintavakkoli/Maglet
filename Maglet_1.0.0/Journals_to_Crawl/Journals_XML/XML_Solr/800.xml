<add><doc><field name="journal_id">10038</field><field name="abstract">به طور کلی، ناهمسانی یکی از فاکتورهای تأثیرگذار بر روی رفتار سنگ­ها است. خواص مهندسی چنین سنگ­هایی با تغییر جهت ناهمسانی، دچار تغییر ‌می‌­شود. ناهمسانگردی سنگ عمدتا ناشی از حضور فولیاسیون، کلیواژ، شیستوزیته، درزه‌ها، ترک‌های ‌می‌کروسکوپی یا ماکروسکوپی و همچنین سطوح لایه بندی است (Al-Harti, ۱۹۹۸). در طبیعت، سنگ‌های رسوبی و دگرگونی نسبت به سنگ‌های آذرین از ناهمسانگردی بیشتری برخوردار هستند (Ramamurthy, ۱۹۹۳). اثر جهت یابی لایه‌ها بر روی مقاومت کششی برزیلی سنگ‌ها در آزمایش برزیلی توسط افراد مختلفی مورد بررسی قرار گرفته است که از جمله ‌می‌ توان به مطالعات صورت گرفته توسط‌هابس (Hobbs, ۱۹۶۴) بر روی سیلتستون، مادستون و ماسه سنگ، مک لامور و گری (McLamore and Gray, ۱۹۶۷) بر روی شیل، بارلا (Barla, ۱۹۷۴) بر روی گنیس و شیست، تولالی و ورورت (Tavalali and Vervoort, ۲۰۱۰) بر روی ماسه سنگ، چن و همکاران (Chen et al. , ۱۹۹۸) بر روی ماسه سنگ و دبکر و ورورت (Debecker and Vervoort, ۲۰۰۹) بر روی اسلیت اشاره کرد. با این وجود، رفتار انیزوتروپی سنگ­های ناهمسانگرد بخصوص ماسه­سنگ­ها در آزمایش بار نقطه­ای کمتر مورد مطالعه قرار گرفته است. بنابراین در این مطالعه سعی شده است که الگوهای گسیختگی ماسه­سنگ­های لا‌مینه‌دار سازند قرمز بالایی در جنوب غرب استان قم، در آزمایش برزیلی و بار نقطه‌ای مورد بررسی قرار گیرد.</field></doc></add>