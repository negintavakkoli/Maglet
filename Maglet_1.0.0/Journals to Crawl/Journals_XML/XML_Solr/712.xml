<add><doc><field name="journal_id">10038</field><field name="abstract">از جمله کاربردهای پیشنهادی برای بکارگیری لاستیک فرسوده مخلوط کردن این مصالح به فرم خرده شده با مصالح خاکی و بکارگیری در پشت دیوارهای حائل و خاکریزها می‌باشد. در این خصوص مطالعات جامعی در حوزه مهندسی راه صورت گرفته ولیکن در حوزه مهندسی راه‌آهن تحقیق مشخصی انجام نشده است. با توجه به آنکه در بستر و خاکریز خطوط ریلی یکی از پارامترهای کلیدی، مدول ارتجاعی در دومین مرحله بارگذاری(Ev 2 ) است. لذا در تحقیق حاضر مخلوطی از خاک GW-GC با مقادیر0، 5، 10و 15درصد خرده‌لاستیک با محدوده دانه‌بندی 475/0 تا 5/2 سانتی‌متر تحت یکسری آزمایش‌های استاتیکی فیزیکی و مکانیکی شامل تراکم، هم‌ارز ماسه، ظرفیت باربری کالیفرنیا، برش مستقیم و بارگذاری  صفحه مرحله‌ای قرار گرفته و سپس در اتاقک بارگذاری به ابعاد 1.2×5/2×5/2 متر، ریخته و به تراکم حداکثر آزمایشگاهی مطابق استاندارد ASTM D6270-2006 رسانده شده است. در ادامه با استفاده از جک 30 تن، بارگذاری در سه گام و به صورت مرحله‌ای بر روی صفحه مربعی به ابعاد 30×30 سانتی‌متر صورت گرفته است. نتایج آزمایش بیانگر آن است که در مقایسه با خاک بدون خرده‌لاستیک کاهش وزن مخصوص به میزان 86/11 تا 36/19 درصد، ظرفیت باربری کالیفرنیا به میزان 35/34 تا 47/67 درصد، پارامترهای مقاومت برشی همچون چسبندگی در ابتدا به مقدار 1/2 درصد افزایش یافته ولی پس از آن مجدداً به میزان 1/27 درصد کاهش پیدا کرده و زاویه اصطکاک داخلی به میزان 8/10 تا 62/21 درصد کاهش داشته است و مقدار E v2  به میزان 54/27 تا 29/54 درصد کاهش را به دنبال داشته است. با مقایسه نتایج بدست آمده با مقادیر مجاز آیین‌نامه‌ی UIC R719-1996 مشخص گردید که حداکثر تا 10 درصد از خرده‌لاستیک را می‌توان بصورت مخلوط با مصالح بستر مورد استفاده قرار داد لیکن استفاده از آن بعنوان بخشی از بدنه خاکریز توصیه نمی‌شود.</field></doc></add>