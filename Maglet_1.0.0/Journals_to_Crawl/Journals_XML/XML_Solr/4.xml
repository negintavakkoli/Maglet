<add><doc><field name="journal_id">10002</field><field name="abstract"> هدف: پژوهش پیش رو، با هدف ارائۀ الگوی ساختاری تفسیری رهبری جهادی مبتنی بر دیدگاه آیت‌الله خامنه‌ای انجام شده است. در این راستا، ضمن توصیف وضعیت آشفته‌حال نظریات رهبری سازمان، به نقد نظریۀ رهبری کوانتومی به عنوان آخرین راهکار مطرح، پرداخته شد. روش: بیانات آیت‌الله خامنه‌ای به عنوان منبع پژوهش، از طریق روش تحلیل محتوا، تحلیل و مفاهیم فرعی و کلی خط‌مشی‌های مطلوب رهبری در قالب نظریۀ رهبری جهادی ارائه شد. در ادامه، از طریق کاربست روش‌شناسی مدلسازی ساختاری تفسیری و در قالب رجوع به خبرگان، الگوی نهایی رهبری جهادی ارائه شد. یافته‌ها: نتایج پژوهش حاضر، به صورت الگوی ساختاری تفسیری رهبری جهادی در قالب خط‌مشی‌های هفت‌گانۀ خط‌مشی‌ ظلم‌ستیز، خط‌مشی کریمه، خط‌مشی بصیرت‌بخش، خط‌مشی عزت‌مدار، خط‌مشی هویت‌بخش، خط‌مشی درون‌زا و خط‌مشی جذاب ارائه شده است. نتیجه‌گیری: نتایج پژوهش، حاکی از جایگاه والای خط‌مشی‌های بصیرت‌بخش و پس از آن، خط‌مشی‌های هویت‌بخش در الگوی نهایی خط‌مشی‌های رهبری جهادی است.</field></doc></add>