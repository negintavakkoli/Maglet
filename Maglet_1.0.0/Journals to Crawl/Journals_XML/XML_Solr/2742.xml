<add><doc><field name="journal_id">10014</field><field name="abstract">  هدف اصلی مقاله حاضر تبیین الگوی تعادل کار           زندگی در شرکت گاز استان مازندران به‌عنوان یک شرکت خدمت‌رسان و پروژه‌محور است. در پژوهش حاضر از روش کیفی مبتنی بر راهبرد داده‌بنیاد استفاده شد. زیرا محقق به‌منظور تبیین الگو از داده‌های مفهومی که به‌صورت نظام‌مند گردآوری شده بودند، استفاده نمود. به‌منظور جمع‌آوری داده‌ها از روش میدانی با استفاده از ابزار مصاحبه استفاده شد. نمونه آماری مصاحبه‌شوندگان را 25 نفر از مدیران و کارشناسان شرکت مورد مطالعه تشکیل دادند. ﻣﺤﻘـﻖ ﺑـﺎ روﻳﻜـﺮدی استقرایی و با استفاده از داده‌های گردآوری شده به تدوین نظریه‌ای قابل‌اتکا در زمینه تعادل کار           زندگی پرداخت. ﺑﺮای اﻳﻦ اﻣﺮ، پس از کدگذاری باز، مفاهیم و مقوله‌ها استخراج شدند و در مرحله کدگذاریِ محوری، این مقوله‌ها در قالب پدیده‌های محوری، شرایط عِلّی، شرایط زمینه‌ای و شرایط مداخله‌گر نشان داده شد. سپس خطِ داستان و الگوی پارادایمی تحقیق ترسیم گردید.   </field></doc></add>