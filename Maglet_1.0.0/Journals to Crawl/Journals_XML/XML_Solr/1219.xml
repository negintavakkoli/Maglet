<add><doc><field name="journal_id">10042</field><field name="abstract">    راهبردها و نظریات مختلفی برای حل مشکلات ناشی از پدیده افت شهری و ابعاد مختلف اقتصادی، اجتماعی، کالبدی و محیطی آن، ارائه شده است که در رهیافت بازآفرینی شهری خلاصه می   شود.   بازآفرینی بر مبنای تولید فرهنگ به‌عنوان رویکرد نوین بازآفرینی، از صنایع خلاق حمایت کرده و از توسعه خوشه‌ای این صنایع به عنوان محور بازآفرینی استفاده می   کند. این تحقیق با روش توصیفی- تحلیلی، به دنبال آن است تا به ارزیابی موقعیت بافت تاریخی- فرهنگی شهر شیراز در ارتباط با شاخص   های شهر خلاق و نیز به بررسی توسعه خوشه‌ای صنایع فرهنگی در این محدوده بپردازد و به شناخت زمینه   های تحقق بازآفرینی بر مبنای تولید فرهنگی در محدوده مورد مطالعه دست یابد. یافته   های پژوهش بیانگر آن هستند که بافت تاریخی- فرهنگی (منطقه 8 شهرداری) با ضریب برخورداری 58/ ، در طبقه نسبتاً برخوردار از لحاظ شاخص   های شهر خلاق در شهر شیراز قرار دارد. با این حال بررسی   های مرتبط با توسعه خوشه‌ای صنایع و کسب‌وکار فرهنگی نشان می‌دهند که با وجود تمرکز جغرافیایی و خوشه‌ای دو رسته فعالیت صنایع بومی و دستی و صنایع چاپ و نشر، فقدان شبکه همکاری و پیوند مؤثر میان نهادهای مرتبط با هر رسته، باعث شده تا توسعه خوشه‌ای صنایع خلاق در محدوده تحقق نیابد. سایر رسته   های شناخته شده فرهنگی در محدوده بافت؛ شامل موزه  ها و مؤسسات فرهنگی، فاقد توزیع جغرافیایی خوشه‌ای و نیز دارای سطح پایین تراکم پیوند در شبکه نهادی خود می‌باشند.    
</field></doc></add>