<add><doc><field name="journal_id">10042</field><field name="abstract">امروزه، ضرورت اجرای آموزش در سازمان‌ها به صورت یک امر طبیعی در آمده است. آموزش فرایند رساندن فرد به سطحی از شایستگی است و به هرگونه فعالیت با تدبیر و از پیش طرح‌ریزی شده‌ای که هدف آن ایجاد یادگیری در فراگیران باشد اطلاق می‌شود. توسعه پایدار بر محور دانش شکل می‌گیرد و آموزش، عامل توسعه دانش و آگاهی است. از این رو می‌توان آموزش را کلید توسعه دانست. برای هدفمند کردن آموزش، تعیین میزان اثربخشی دوره‌های آموزشی در نیل به اهداف سازمان ضروری است. از این رو در این مطالعه، آموزش‌های شهرداری تهران در حوزه‌های تخصصی (شهرسازی) و بازگشت سرمایه در دوره‌های آموزشی شهرسازی، مورد ارزیابی قرار گرفته‌اند. در طول انجام فرایند، از روش‌های AHP و نرم‌افزار Expert Choice برای تحلیل داده‌ها استفاده گردید و در نهایت، نرخ بازگشت سرمایه برای دوره‌های مورد مطالعه معادل 37/559 درصد محاسبه شد. نرخ بازگشت سرمایه کسب شده، از میزان خوبی برخوردار می‌باشد و بیانگر برگزاری منطقی دوره‌های مورد مطالعه است و نشان می‌دهد که سرمایه‌گذاری آموزشی در شهرداری تهران در بلندمدت بر بهره‌وری کل شهرداری، تأثیر مثبت خواهد داشت.</field></doc></add>