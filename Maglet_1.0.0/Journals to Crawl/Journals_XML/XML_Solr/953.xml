<add><doc><field name="journal_id">10042</field><field name="abstract">   موضوع خودارزیابی در سال‌های اخیر به عنوان یکی از تکنیک‌های بهبود مستمر کلیه فرایندهای سازمان به شمار می‌رود. طراحی مناسب و اجرای دقیق نظام خودارزیابی در سازمان به مدیریت این امکان را می‌دهد تا به جای اینکه با تکیه بر ذهنیات و حدسیات گمان کند، براساس واقعیات تصمیم‌گیری نماید. از این‌رو در این پژوهش به تدوین مدل خودارزیابی اثربخش برای سازمان‌های بزرگ پرداخته شده است. جامعه آماری این تحقیق را تمامی مدیران، ممیزان داخلی و افراد خبره شهرداری‌های تهران تشکیل می‌دهند که از بین آنان تعداد هفتاد نفر به صورت تصادفی به عنوان نمونه انتخاب شده‌اند. برای جمع‌آوری اطلاعات از پرسشنامه استفاده شده که بر اساس روش تحلیل محتوا روایی و روش آلفای کرونباخ پایایی آن مورد تأیید قرار گرفت. برای آزمون فرضیات از آزمون همبستگی اسپیرمن استفاده شده است. نتایج حاصله نشان می‌دهد که مدل پیشنهادی خودارزیابی با یک آموزش صحیح می‌تواند اثربخشی لازم را داشته باشد.   
</field></doc></add>