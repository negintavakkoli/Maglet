<add><doc><field name="journal_id">10002</field><field name="abstract">  هدف:   پژوهش حاضر با هدف تدوین راهبردهای فرهنگی دانشگاههای غرب کشور(ایلام، لرستان و رازی کرمانشاه) در سال 96-1395 صورت گرفت.   روش   :  روش پژوهش توصیفی- پیمایشی و جامعۀ آماری در بخش کیفی، اساتید و متخصصان حوزۀ فرهنگی و دینی دانشگاههای غرب کشور بود که با استفاده از نمونه‌گیری گلوله برفی، تعداد 31 نفر به عنوان نمونه انتخاب شدند. جامعۀ آماری در بخش کمّی، تمامی کارکنان، مدیران و دانشجویان فعال در حوزه‌های دینی و فرهنگی دانشگاههای دولتی غرب کشور بودند که با نمونه‌گیری طبقه‌ای نسبی، 126 نفر به عنوان نمونه انتخاب شدند. از عوامل داخلی و خارجی دانشگاهها با استفاده از مصاحبه و پرسشنامۀ بازشناسایی و از طریق پرسشنامۀ بسته‌پاسخ نظرسنجی شد. با استفاده از دو ماتریس SWOT و QSPM، داده‌ها تجزیه و تحلیل شدند.   یافته‌ها   :  در مجموع، شش راهبرد SO، سه راهبرد ST، پنج راهبرد WO و سه راهبرد WT برای آموزش عالی تدوین شد.   نتیجه‌گیری   :  واحدهای فرهنگی دانشگاههای غرب کشور از لحاظ موقعیت راهبردی، در منطقۀ SO قرار دارند؛ بدین معنی که از لحاظ عوامل درونی، دارای قوّت و از لحاظ عوامل بیرونی، دارای فرصت‌اند.</field></doc></add>