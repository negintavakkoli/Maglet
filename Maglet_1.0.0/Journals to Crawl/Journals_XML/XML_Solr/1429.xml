<add><doc><field name="journal_id">10005</field><field name="abstract">امروزه رقابت در فضای کسب‌وکارهای مختلف مستلزم مواجهه با فرصت‌ها و چالش‌های فروانی است. ازاین‌رو، ضروری است تا مدیران به‌منظور پیش‌بینی و هدایت راهبردی اثربخش سازمان‌های خود، همچنین کنترل و پاسخگویی به -موقع در واکنش به تحرکات رقبا و تحولات محیطی، از نوعی الگوی کنترل -استراتژیک استفاده نمایند که علاوه‌بر ضمانت حفظ حیات و بقای سازمان و تحقق اهداف سازمان، کنترل را به امری مستمر، درونی و جاری در سازمان تبدیل نماید. بنابراین؛ پژوهش حاضر با بهره‌گیری از شیوة پژوهشی کیفی و روش داده بنیاد به تبیین الگوی کنترل استراتژیک با رویکرد خودکنترلی پرداخته است. در این پژوهش نمونه‌گیری به روش‌های هدفمند، نظری و گلوله برفی انجام شده، ابزار گردآوری داده‌ها در این پژوهش، مصاحبه‌های نیمه ساختاریافته و شیوة تجزیه و تحلیل آن با استفاده از مدل پارادیمی داده بنیاد انجام شده است. نتایج حاصله مؤید آن -است که مقولة اصلی «پیاده‌سازی کنترل استراتژیک در سازمان و نگاهی -درونی به کنترل استراتژیک» است که با توجه به عوامل علّی، عوامل زمینه‌ای و عوامل مداخله‌گر شکل گرفته است و از طریق راهبردها، به دودسته پیامد اصلی شامل پیامدهای سازمانی و پیامدهای فردی منجر می‌شود.</field></doc></add>