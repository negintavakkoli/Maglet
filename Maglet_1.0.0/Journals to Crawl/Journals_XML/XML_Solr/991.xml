<add><doc><field name="journal_id">10042</field><field name="abstract">    با توجه به معضلات فعلی شهر تهران در حوزه حمل‌و‌نقل، در این پژوهش سعی شده است نسبت به تدوین مدل ‌‌ارزیابی تکنولوژی پایدار در حوزه حمل‌ونقل شهری تهران اقدام گردد. این تحقیق، به روش آمیخته انجام شده و در فاز کیفی با استفاده از اصول نظریه داده بنیاد نسبت به شناسایی مؤلفه‌های مهم در ارزیابی تکنولوژی و تدوین مدل پارادایمی اقدام شد و در فاز کمی نیز با استفاده از تحلیل   عاملی تأییدی، مدل تدوین شده، مورد آزمون قرار گرفت. نتایج تحقیق حاکی از آن بودند که مقوله‌محوری در ارزیابی تکنولوژی پایدار در حوزه حمل‌ونقل شهری تهران، کارکردهای مرتبط با استفاده از تکنولوژی‌های حمل‌ونقل شهری می   باشد که به واسطه رشد جمعیت و به تبع آن تقاضای روزافزون سفرهای شهری، گسترش حاشیه‌نشینی و مهاجرت‌های آونگی در اطراف تهران و محدود بودن منابع طبیعی، اکولوژیکی و انرژی ایجاد می‌شود. راهبردهایی مانند: برنامه‌ریزی استراتژیک و آینده‌نگر در حوزه حمل‌و‌نقل شهری تهران، ظرفیت‌سنجی حمل‌و‌نقل متناسب با میزان تقاضای سفرهای شهری، ارزیابی انطباق با الزامات، قوانین و مقررات ملی و جهانی، ارزیابی توجیه اقتصادی تکنولوژی پایدار در حوزه حمل‌و‌نقل و امکان ایجاد سرمایه‌گذاری لازم با رویکرد اقتصاد مقاومتی، ارزیابی ملاحظات عملکردی کیفی و فنی تکنولوژی در حوزه حمل‌و‌نقل شهری، ارزیابی و پایش اثرات زیست‌محیطی و آنالیز چرخه حیات تکنولوژی‌های حمل‌و‌نقل، استفاده از انرژی‌های پاک و کم‌کربن در تجهیزات حمل‌ونقل و ... ارائه شدند. راهبردهای بیان شده تحت‌ تأثیر ارزش‌ها و فرهنگ جامعه، سطح آگاهی‌ها و درک عمومی‌ جامعه از مخاطرات ناشی از تکنولوژی   های ناپایدار در حوزه حمل‌ونقل، فرهنگ شهرنشینی و رعایت قوانین و مقررات در حوزه حمل‌ونقل توسط مردم و ویژگی‌های تهران از منظر اقلیمی، جمعیتی، جغرافیایی، سیاسی، امکاناتی، زیرساختی و مهندسی و ... هستند. انتظار می‌رود اجرای راهبردهای بیان شده بتواند منجر به رخدادها و پیامدهایی از قبیل: ارتقای جایگاه ایران در رتبه‌بندی‌های بین‌المللی، ارتقای سلامت جسمی، روانی، نشاط و رفاه جامعه و بهره‌وری نیروی کار، استفاده بهینه از امکانات و زیرساخت‌های شهری و تجهیزات حمل‌و‌نقل، ارتقای سطح دانش و نگرش عمومی‌ در زمینه استفاده از تکنولوژی‌های پایدار در حمل‌ونقل، رشد اقتصادی  پایدار، کارآفرینی و اشتغال، کارآمدی و عملکرد مثبت در حوزه حمل‌و‌نقل شهری و محیط‌زیست شهری سالم و بهره‌ور گردد.      
</field></doc></add>