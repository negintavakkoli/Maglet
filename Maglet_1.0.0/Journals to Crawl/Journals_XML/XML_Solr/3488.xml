<add><doc><field name="journal_id">10013</field><field name="abstract">پژوهش حاضر، پژوهشی توصیفی و از نوع همبستگی بوده که با کمک روش معادلات ساختاری (SEM) انجام شد. جامعه آماری پژوهش شامل تمام معلمان مقطع ابتدایی منطقه اورامانات بود که با استفاده از روش نمونه‌گیری خوشه‌ای چندمرحله‌ای و با توجه به فرمول کوکران، تعداد 350 نفر (222 نفر مرد و 128 نفر زن) به‌عنوان نمونه انتخاب شدند. برای جمع‌آوری داده‏های پژوهش از پرسشنامه محقق ساخته استفاده شد. برای سنجش ویژگی‌های فردی 10 سئوال، برای سنجش سکون‏زدگی شغلی 6 سئوال و برای سنجش تنبلی سازمانی 5 سئوال طراحی شد. روایی محتوایی پرسشنامه‏ها مورد تایید متخصصان مربوطه قرار گرفته و پایایی آن‌ها با استفاده از روش محاسبه آلفای کرونباخ به ترتیب برای ویژگی‌های فردی 81/0، برای پرسشنامه سکون‏زدگی شغلی 91/0 و برای پرسشنامه تنبلی سازمانی 85/0 به دست آمد. داده‏ها با استفاده از نرم‌افزارهایSPSS و روش‌های (میانگین،انحراف استاندارد، ضریب همبستگی پیرسون، کایمو و بارتلت، چولگی و کشیدگی) و نرم‌افزار LISREL تجزیه و تحلیل شدند. نتایج تحلیل داده‏ها نشان داد که اثر مثبت و مستقیم ویژگی‌های فردی بر سکون‏زدگی شغلی و اثر مستقیم سکون‏زدگی شغلی بر تنبلی سازمانی معنی‏دار است. همچنین اثر غیرمستقیم ویژگی‌های فردی از طریق سکون‌زدگی شغلی بر تنبلی سازمانی معنی‏دار بود.   </field></doc></add>