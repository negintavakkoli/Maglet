<add><doc><field name="journal_id">10038</field><field name="abstract">روابط تجربی رخداد زلزله، مانند رابطه­ی خطی گوتنبرگ - ریشتر، با رویکرد کاملا قطعی ارائه شده‌اند و با وجود عدم قطعیت­ها و احتمالات مختلف در رخداد زلزله، از دقت کافی برخوردار نمی­باشند. عدم قطعیت موجود در تعیین تعداد زلزله­های با بزرگی مشخص ایجاب می­کند تا برای تعیین تعداد رخداد زلزله از رویکرد احتمالاتی استفاده شود. در این مطالعه با بهره­گیری از شبیه­سازی مونت­کارلو و همچنین با فرض توزیع نرمال برای تابع توزیع احتمال بزرگی زلزله، پتانسیل لرزه­خیزی در مناطق مختلف ایران به صورت احتمالی مورد بررسی قرار گرفته است.   تحلیل­های احتمالاتی انجام شده برای مناطق مختلف ایران، تعداد رخداد زلزله با توزیع بزرگی نرمال و درصد احتمال مختلف را مشخص می­کند. بر این اساس چنانچه ایران به بیست منطقه­ی ­لرزه­خیز تقسیم شود منطقه­ی 12 (واقع در جنوب‌غربی ایران) لرزه­خیزترین منطقه و منطقة 16 (واقع در شمال غربی ایران) کمترین تعداد رخداد زلزله را در بازة زمانی معین دارد.</field></doc></add>