<add><doc><field name="journal_id">10018</field><field name="abstract"> اهمیت یافتن مباحث مربوط به تولید فناوری و سرمایه‌گذاری‌های صورت گرفته، نیازمند نتایجی ملموس در حوزه انتشار دانش کاربردی خلق‌شده باقابلیت تجاری‌سازی و انتقال آن به بازار مصرف در قالب خلق پتنت می‌باشد. بااین‌وجود در مطالعات صورت گرفته چارچوب یکپارچه‌ای از روابط بین عوامل مؤثر بر خلق پتنت مشاهده نمی‌شود. لذا هدف این پژوهش، شناسایی عوامل مؤثر بر خلق پتنت و تبیین نحوه ارتباط این عوامل می‌باشد. در این پژوهش کیفی تلاش شده با استفاده از شیوه فراترکیب و مرور نظام‌مند، مهم‌ترین عوامل مؤثر بر خلق پتنت بررسی و استخراج گردد. درنهایت با کدگذاری در قالب واحدهای معنایی و کدهای مفهومی نسبت به ترسیم ارتباطات بین آن‌ها اقدام شده است. براساس نتایج حاصل‌شده، مدیریت دانش، خدمات مدیریت فناوری، مدیریت فرآیندهای ثبت اختراع، فعالیت‌های تحقیق و توسعه و تعاملات بین‌المللی در تحقیق و توسعه، بیشترین نقش را در ایجاد تعادل بین مفاهیم مؤثر بر خلق پتنت دارد. چنین مطالعه‌ای با معرفی عوامل تأثیرگذار بر خلق پتنت به شیوه‌ای نظام‌مند نه‌تنها به شناخت مهم‌ترین عوامل موجود این حوزه کمک خواهد کرد بلکه با مشخص کردن نحوه ارتباط هر یک، برای سیاست‌گذاران در جهت تشخیص اثربخش‌ترین سیاست‌های ارتقای نوآوری، بستر لازم برای خلق پتنت را در پی دارد. </field></doc></add>