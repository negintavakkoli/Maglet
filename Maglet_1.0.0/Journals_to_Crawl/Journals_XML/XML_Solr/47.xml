<add><doc><field name="journal_id">10002</field><field name="abstract"> هدف: هدف تحقیق حاضر شناسایی و اولویت‌بندی مؤلفه‌های اخلاق حرفه‌ای اعضای هیئت علمی دانشگاه پیام نور بر اساس آموزه‌های اسلامی بوده است. روش: روش این پژوهش از نوع کیفی-کمی است. جامعۀ آماری تحقیق حاضر تمامی دانشجویان واحدها و مراکز دانشگاه پیام نور استان آذربایجان شرقی است. حجم نمونه با استفاده از جدول مورگان، ۳۸۴ نفر برآورد شده است. ابزار جمع‌آوری اطلاعات در این پژوهش، پرسشنامۀ محقق‌ساختهای است که پس از سنجش روایی و پایایی آن در اختیار نمونۀ آماری قرار گرفت. یافته‌ها: با بررسی متون و منابع اسلامی، به ویژه آیات قرآنی و نهج‌البلاغه، مؤلفه‌های سی‌گانۀ اخلاق‌ حرفه‌ای استخراج شد. نتیجه‌گیری: از دیدگاه دانشجویان، میانگین هر یک از مؤلفه‌های اخلاق حرفه‌ای در بین اعضای هیئت علمی دانشگاه پیام نور استان آذربایجان شرقی بالاتر از حد متوسط است. از بین مؤلفه‌های سی‌گانۀ اخلاق حرفه‌ای، به ترتیب: «خدامحوری اساتید» و «پرهیز از داشتن هرگونه روابط شخصی نزدیک با دانشجویان»، بیشترین و کمترین امتیاز را در بین اعضای هیئت علمی دانشگاه پیام نور استان آذربایجان شرقی کسب کرده‌اند.</field></doc></add>