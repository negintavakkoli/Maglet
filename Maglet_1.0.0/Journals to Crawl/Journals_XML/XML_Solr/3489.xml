<add><doc><field name="journal_id">10013</field><field name="abstract">در پژوهش حاضر از روش ارزشیابی هدف آزاد اسکریون بهره گرفته شد. دو مدرسه دخترانه مقطع متوسطه اول در ناحیه 1 و 4 مشهد در بازه زمانی سال تحصیلی 96-1395 قلمرو این مطالعه را تشکیل دادند. جهت گردآوری داده­های موردنیاز، از ابزار­های چندگانه مشاهده، مصاحبه، تحلیل برنامه تعالی و چک‌لیست محقق ساخته استفاده شد. فرایند تحلیل داده­ها با استفاده از فرایند کدگذاری و به شیوه تفسیری انجام شد. براساس یافته‌های  این پژوهش، نتایج واقعی حاصل از اجرای برنامه تعالی مدیریت آموزشگاهی در شش مقوله اصلی «فعالیت­های فوق‌برنامه»، «ارزشیابی»، «مدیریت کلاس»، «فعالیت­های اجرایی»، «مسائل آموزشی» و «مسائل تربیتی» با نظر به تجارب مثبت و منفی آن مشاهده شد و با ارزش‌گذاری چک‌لیست حاصل از نتایج واقعی مشخص گردید که در طیف متوسط قرار دارد. همچنین، نتایج حاصل از ارزشیابی اهداف قصد شده در برنامه تعالی نشان داد هدف  اول این برنامه با عنوان «زمینه­سازی به منظور ارتقای کیفیت آموزشی و پرورشی مدارس» در سطح ارزشیابی پویا قرار دارد. با این توضیح که این هدف در حد مطلوب و سایر اهداف با قرار گرفتن در سطح ارزشیابی کمتر از حدانتظار، محقق نشدند. علاوه براین با نمره­گذاری چک‌لیست مشخص شد که وضعیت موجود مبتنی بر اهداف قصدشده در سطح ضعیف قرار دارد با نظر به اینکه دو چک‌لیست نتایج واقعی و اهداف قصد­شده با دو طیف­بندی متفاوت نمره­گذاری­ شدند.</field></doc></add>