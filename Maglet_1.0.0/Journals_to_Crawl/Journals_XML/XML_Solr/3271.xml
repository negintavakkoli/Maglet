<add><doc><field name="journal_id">10006</field><field name="abstract">تحولات فرهنگی و اجتماعی جامعة ایران و اهمیت اعتماد در تعاملات اجتماعی شهروندان در چند سال اخیر، موضوع بررسی اعتماد به افراد، اقشار و سازمان‌ها را بسیار حائز اهمیت کرده است. بنابراین، هدف اصلی این پژوهش بررسی عوامل اجتماعی مؤثر بر اعتماد شهروندان کاشانی به شهرداری است. این تحقیق از نوع کاربردی است و به روش توصیفی- همبستگی اجرا شد. مدل نظری تحقیق با به‌کارگیری نظریه‌های اوفه و گیدنز ترسیم شد. نمونه‌ای به حجم ۴۱۱ نفر براساس فرمول کوکران با روش خوشه‌ای چندمرحله‌‎ای از میان شهروندان کاشانی انتخاب شد. جمع‌آوری اطلاعات با ابزار پرسشنامه انجام گرفته است. داده‌های به‌دست‌آمده با نرم‌افزار SPSS تجزیه‌وتحلیل شد. یافته‌های تحقیق نشان داد بین متغیرهای مستقل ارزیابی کیفیت شهرداری، ارزیابی عملکرد شهرداری و مشارکت مدنی و متغیر وابستة اعتماد به شهرداری رابطة مثبت و معناداری وجود دارد. نتایج پژوهش همچنین، نشان داد اعتماد به نهادها ارتباط مستقیم با عملکرد و کیفیت همان نهادها دارد. 
 
 </field></doc></add>