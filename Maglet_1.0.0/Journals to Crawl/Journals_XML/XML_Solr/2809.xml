<add><doc><field name="journal_id">10014</field><field name="abstract">در سال­های اخیر با وجود تحولاتی که در بخش دولتی رخ داده، همچنان بهره ­وری پایین سازمان­های دولتی دغدغه اصلی خط ­مشی­گذاران کشور است. سکوت و دلسردی کارکنان نسبت به سرنوشت و برنامه­های سازمان و عدم درک و تفاهم مؤثر بین کارکنان و مدیریت، زنگ خطری برای کاهش عملکرد سازمانی است که در سطح کلان­تر به جامعه آسیب می­رساند. این تحقیق به دنبال مدل یابی برای پوشش ابعاد پدیده سکوت سازمانی است. مدیریت سکوت سازمانی بخشی مهم از مدیریت رفتار سازمانی است که براثربخشی تصمیم­گیری سازمانی تاثیر مستقیم دارد. در پژوهش حاضر با روش پیمایشی و با تکیه بر مدل سازی معادلات ساختاری، داده­ها با کمک پرسشنامه­ای محقق ساخته از نمونه­ای شامل354 نفر از مردان و زنان شاغل در ستاد مرکزی سازمان تامین اجتماعی گردآوری شد. پرسشنامه مزبور براساس نظریه­های موجود و با بررسی تحلیل عاملی اکتشافی در 174 گویه طراحی گردید. از طریق تحلیل عاملی تاییدی، مولفه­های پرسشنامه مورد تایید قرار گرفت و سپس مدل نهایی با تایید مولفه­ ها و زیر مولفه ­های آن­ها تعیین شد. مدل نهایی، راهی برای فهم سکوت سازمانی پیشنهاد داده و به مدیران و سیاست­گذاران کمک می­کند این پدیده را در سازمان کاهش داده و روح کار و تلاش را در کارکنان ایجاد نمایند. مدیران می­توانند برای برچیدن سکوت در سازمان­ها از این نظریه مدد جویند. این نظریه به نظریه­پردازان سازمان کمک می­کند تا به فرضیه­هایی قابل آزمون در تحقیقاتی جامع­تر دست یابند.</field></doc></add>