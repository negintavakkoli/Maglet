<add><doc><field name="journal_id">10040</field><field name="abstract">پژوهش‌ها نشان میدهند که در کشورهای توسعهیافته از دهه ۱۹۸۰ زنان به تدریج از محافظه‌کاری سنتی فاصله گرفته و به احزاب لیبرال پیوسته‌اند؛ حال آنکه در اکثر کشورهای در حال توسعه، زنان هنوز هم از لحاظ سیاسی محافظه‌کار هستند. مطالعه حاضر، پژوهشی است در زمینه‌ی مقایسه نگرش‌های سیاسی آزادیخواهانه زنان و مردان که بر روی ۳۸۲ نفر از شهروندان شهر اصفهان در سال ۱۳۸۴ صورت گرفته است. در این پژوهش از یک سو از چارچوب نظری مبتنی بر دیدگاه‌های توصیفی استفاده شده که اکثر این دیدگاه‌ها حاکی از آزادی خواه‌تر شدن زنان نسبت به مردان در سال‌های اخیر می‌باشد و از سوی دیگر از نظریات تبیین کننده تفاوت‌های نگرشی زنان و مردان که میتوان آن‌ها را در دو گروه دسته بندی نمود: گروه اول بر عوامل ساختاری و موقعیتی و گروه دوم بر تفاوت‌های اجتماعی روان شناختی زنان و مردان تأکید می‌کنند که منعکس کننده تفاوت در جامعه‌پذیری این دو گروه در کودکی است. استنباط آماری ما از داده‌ها نشان داد که در سال‌های اخیر زنان همچون مردان نسبت به جهت گیری‌های سیاسی غیر محافظه کارانه مشتمل بر مؤلفه‌های آزاد ی خواهی و نگرش دموکراتیک نگرش مثبت یافته‌اند. به عبارتی نوعی هم‌گرایی در نگرش‌های سیاسی زنان و مردان به وجود آمده است.</field></doc></add>