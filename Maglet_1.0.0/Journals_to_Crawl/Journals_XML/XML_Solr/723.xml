<add><doc><field name="journal_id">10038</field><field name="abstract">در اغلب پروژه‌های مهندسی مرتبط با سنگ از جمله تونل‌ها، شیب‌ها و پی‌ها، تعیین مدول الاستیک سنگ بکر مهم و اساسی است. تعیین این پارامتر نیازمند تهیه مغزه سالم از سنگ و تجهیزات آزمایشگاهی پیشرفته می‌باشد به طوری که انجام این آزمون را مشکل و هزینه‌بر می‌سازد. بدین لحاظ در سال‌های اخیر محققین مختلف درصدد ارائه روابطی تجربی برای تخمین این پارامتر با تکیه بر خصوصیات فیزیکی و شاخص سنگ‌ها بوده‌اند. در این مقاله سعی شده است با استفاده از مقاومت تک‌محوره، تخلخل و سرعت موج طولی، مدول الاستیک سنگ آهک را پیش‌بینی نمود. بدین منظور از روش رگرسیون چندمتغیره و شبکه عصبی پرسپترون با ساختار ۱-۴-۳ استفاده شده است. پایگاه داده استفاده شده شامل ۱۲۳ داده است که در مورد شبکه عصبی۷۰٪ آن‌ها جهت آموزش و ۳۰٪ جهت آزمایش شبکه استفاده شده است. جهت مقایسه عملکرد مدل‌ها و ارزیابی دقت آن‌ها از ضرایب ۲ R، RMSE و VAF استفاده شد. ضریب تعیین (۲ R) با استفاده از رگرسیون چندمتغیره ۷۳۸/۰ و مقدار آن برای داده‌های آموزش شبکه عصبی ۸۰۵/۰ و برای داده‌های آزمایش ۸۳۲/۰ می‌باشد. این امر بیانگر آن است که روش شبکه عصبی از دقت بالاتری برخوردار است.</field></doc></add>