<add><doc><field name="journal_id">10042</field><field name="abstract"> راهبردهای مختلفی به‌منظور ارتقای درآمدهای پایدار از طریق حکمروایی خوب شهری مطرح شده است. یکی از راهبردهای مناسب حکمروایی خوب شهری، توسعه گردشگری پایدار به‌منظور دستیابی به درآمدهای پایدار شهری است. گردشگری به‌عنوان دومین صنعت، نقش مهمی در چرخه فعالیت‌های اقتصادی، توسعه اشتغال، کسب درآمد ارزی و مالیاتی، جبران کمبود اعتبارات سایر بخش‌های اقتصادی در شهرهای کوچک و متوسط دارد. هدف این پژوهش، تحلیل نقش حکمروایی خوب شهری بر ارتقای درآمد پایدار شهری از طریق گردشگری در شهر مسجد سلیمان است. روش پژوهش حاضر، آمیخته اکتشافی و با توجه به داده‌ها، از نوع تحقیقات کمی- کیفی و شیوه دستیابی به داده‌ها به‌صورت اسنادی و پیمایشی است. جامعه نمونه ۳۰ نفر از کارشناسان و متخصصان شهری بوده و روش نمونه‌گیری به‌صورت انتخابی و هدفمند است. به‌منظور تجزیه‌وتحلیل داده‌ها از آمار استنباطی (آزمون تی‌تک نمونه) در محیط نرم‌افزار SPSS و همچنین جهت وزن‌دهی متغیرهای مدنظر از مدل‌های تصمیم‌گیری چند معیاره ANP و نرم‌افزار Super Decision استفاده شده است. یافته‌ها نشان می‌دهد که در بین متغیرهای حکمروایی خوب شهری مؤثر بر درآمدهای پایدار شهری، شاخص‌های تجهیز زیرساخت‌ها، امکانات و تسهیلات ویژه برای جلب سرمایه‌گذاری خصوصی در گردشگری، بیشترین وزن را دارد و شاخص برابر بودن همه سهام‌داران در مقابل منافع و طرح‌ها و پروژه‌های توسعه گردشگری، کمترین وزن را گرفته است. نتایج تحلیلی از بررسی متغیرهای حکمروایی خوب شهری که می‌تواند در افزایش درآمد پایدار شهری از طریق گردشگری مؤثر باشد مورد توجه نبوده است. دلایل این وضعیت عدم‌برنامه‌ریزی مناسب برای زیرساخت‌های گردشگری، تسهیلات ناکافی برای جلب سرمایه‌گذاری بخش خصوصی (با امتیاز ۰/۱۳۲)، نارسایی مشوق‌های لازم برای سرمایه‌گذاران بخش خصوصی در گردشگری (۰/۹۸) ضعف در مدیریت یکپارچه شهری از جمله سیاست‌های توسعه گردشگری و عدم نظارت کافی بر عملکرد مدیریت شهری و نهادهای محلی (۰/۰۱۶) است. 
</field></doc></add>