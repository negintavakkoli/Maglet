<add><doc><field name="journal_id">10001</field><field name="abstract"> هدف: در این مطالعه جنبۀ‏ جدیدی از رابطۀ مالکیت (رابطۀ ‏درون‏زا و برون‏زا) و خطی‌مشی تقسیم سود بررسی شده است. منظور از مالکیت در این پژوهش، مالکیت متمرکز نهادی و شرکتی است. 
 روش: در راستای هدف فوق از داده‌های۲۰۸۰ سال - شرکت در فاصلۀ‏ زمانی ۱۳۸۲ تا ۱۳۹۴ استفاده شده است (دورۀ پژوهش ۱۳ سال و هر سال ۱۶۰ شرکت است). متغیر مالکیت یک‌بار به‌صورت برون‌زا و یک‌بار به‌صورت درون‌زا، در نظر گرفته شده است. داده‌ها به ‌روش‏های OLS، PSM و GMM تحلیل شده‌ است. 
 نتایج: در به‌کارگیری OLS و PSM، متغیرهای سرمایه‌گذاران نهادی و شرکتی به‌ترتیب اثر معنادار مثبت و منفی بر تقسیم سود داشت. در GMM فقط متغیر سرمایه‌گذاران نهادی، اثر معنادار مثبتی بر تقسیم سود داشت. درنهایت اینکه استفاده از روش PSM و همسان‌سازی داده‌ها، نقش بسزایی در بهبود رگرسیون دارد.</field></doc></add>