<add><doc><field name="journal_id">10042</field><field name="abstract">    جذب سرمایه‌گذاری در حوزه شهری، عاملی مهم و تأثیرگذار بر پیشرفت و رونق اقتصاد شهری است.   سرمایه‌گذاری در هر استان تحت تأثیر مجموعه‌ای از عوامل کلان کشور و عوامل خاص آن استان است. ا  گر در جامعه‌ای، سرمایه‌گذاری در حد و اندازه لازم صورت نگیرد، رشد اقتصادی کند یا متوقف می   شود. طی سال‌های اخیر با ابلاغ سیاست‌های اصل 44 قانون اساسی و قانون جلب و حمایت از سرمایه‌گذاری خارجی، زمینه افزایش مشارکت بخش خصوصی در امر سرمایه‌گذاری فراهم شده است؛ از این‌رو هدف این پژوهش، بررسی موانع جذب سرمایه‌گذاری در حوزه شهری در استان لرستان می‌باشد. در این پژوهش،   داده‌ها به وسیله پرسشنامه از یک نمونه 189 نفری، متشکل از خبرگان اقتصادی و کارشناسان اقتصادی سازمان‌ صنعت، معدن و تجارت استان لرستان در سال 1394، گردآوری شده است. برای تجزیه‌و‌تحلیل داده‌ها، از آزمون‌های  t  تک‌گروهی و تحلیل واریانس یک‌طرفه استفاده شده است.   نتایج پژوهش نشان دادند که وضعیت توسعه زیرساخت‌های سرمایه‌گذاری، وضعیت ریسک (عدم‌امنیت) سرمایه‌گذاری، نگرش سازمان‌ها و مؤسسات دولتی نسبت به سرمایه‌گذاری و وضعیت قوانین و مقررات سرمایه   گذاری بر جذب سرمایه‌گذاری در استان لرستان، تأثیر زیادی دارند.    
</field></doc></add>