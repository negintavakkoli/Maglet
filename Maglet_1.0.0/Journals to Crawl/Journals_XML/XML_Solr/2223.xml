<add><doc><field name="journal_id">10031</field><field name="abstract">نشانه‌شناسی، به‌عنوان روش پژوهش در شناخت دلالت‌ها، در میانۀ قرن بیستم همراه با جنبش ساخت‌گرایی، به‌ویژه در فرانسه، اهمیت چشمگیری پیداکرد. نشانه‌شناسی اجتماعی نیز برپایۀ نشانه‌شناسی اولیۀ مطرح‌شده از جانب سوسور پدیدار گشته  و با تمرکز بر کارکرد نشانه‌ها، به بحث در مورد تولید معنا و چگونگی معنادارشدن نشانه‌ها می‌پردازد. از این منظر، تردیدی نیست که پدیده‌های اجتماعی به‌خودی‌خود و به‌تنهایی معنا پیدا نمی‌کنند، بلکه در درون شبکه‌ای از معانی جای می‌گیرند و دارای چارچوبی فرهنگی هستند. تئو ون‌لیوون مدیرگروه هنر و علوم در دانشگاه تکنولوژی سیدنی است. وی در دانشگاه‌ هنر لندن و بسیاری از دانشگاه‌های دیگر نیز به تدریس اشتغال داشته است. ون‌لیوون یکی از صاحب‌نظران برجسته در زمینۀ تحلیل گفتمان و نشانه‌شناسی است که کتاب‌ها و مقالات باارزشی در این زمینه‌ نوشته است (رک. مصاحبه با تئو ون‌ لیوون، 2013).</field></doc></add>