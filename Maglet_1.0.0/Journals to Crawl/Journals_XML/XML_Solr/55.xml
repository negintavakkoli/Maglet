<add><doc><field name="journal_id">10002</field><field name="abstract"> هدف این پژوهش، بررسی چگونگی انطباق اهداف آموزش عالی با مقتضیات بعد اقتصادی جهانی‌شدن از دید اعضای هیئت علمی دانشگاههای شهر تهران بود. روش انجام پژوهش، کیفی و جامعة پژوهش، اعضای هیئت علمی دانشگاههای شهر تهران در سال تحصیلی۸۶- ۸۵ بوده که با بهره‌گیری از روش نمونه‌گیری هدفمند، ۵۰ ‌نفر از آنان انتخاب شدند. ابزار گردآوری داده‌ها، فرم پرسشنامه باز پاسخ بوده و داده‌های حاصل از بررسی، به شیوة کیفی، تجزیه و تحلیل شده است. یافته ‌ های پژوهش عبارتند از: ۱. عمده‌ترین پیامدهای اقتصادی جهانی‌شدن بر اهداف آموزش عالی ایران شامل ضرورت طرح موضوعاتی چون: تجارت آزاد جهانی، یکپارچه‌سازی بازرگانی، اتخاذ تدابیری در مقابله با مصرف‌گرایی، بازار رقابت و جریان آزاد انتقال کالا و خدمات و سرمایه و فناوری، تأثیرالزامات فناورانه و مقتضیات اقتصادی بر سبک زندگی و فرهنگ در فرایند جهانی‌شدن، امکان ابزاری شدن آموزش و پرورش در خدمت اقتصاد بدون توجه به خواسته‌های ملتها وآرمانهای اصیل تعلیم و تربیت، نیاز جوامع به رشد اجتماعی و فرهنگی، بالا بردن سطح زندگی شهروندان از راه مناسبات صحیح اقتصادی و تجارت میان کشورها، توجه آموزش عالی به حفظ محیط زیست، توجه آموزش عالی به حقوق مشترک و نقش دولتها، فراهم آوردن امکانات اشتغال کامل، تحرک شفاف سرمایه و … بوده است. نتیجه گیری: تولید دانش گسترده، تربیت افرادی با شخصیت جامع، صرفه‌جویی در وقت و هزینه و تولید بیشتر، آموزش همگانی در سطح بالا، از بین رفتن شکل سنتی و ساختار قدیمی دانشگاهها و در نهایت، تغییر در نوع و شیوة زندگی و کسب لذت بیشتر از زندگی، از آثار و پیامدهای جهانی‌شدن و تأثیر آن بر آموزش عالی می‌باشد.</field></doc></add>