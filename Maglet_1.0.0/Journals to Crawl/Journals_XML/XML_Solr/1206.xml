<add><doc><field name="journal_id">10042</field><field name="abstract">    پیچیدگی مسائل شهری و نیاز به اطلاعات مرتبط با ویژگی‌های سازمانی و شغلی کارکنان جهت مدیریت و برنامه‌ریزی   صحیح شهری و تنوع این اطلاعات، از جمله موارد مهم برای کارایی و اثربخشی مدیریت شهری می‌باشد. با توجه به ضرورت این موضوع،   هدف اصلی این پژوهش،   بررسی رابطه بین حمایت سازمانی ادراک‌شده با مسئولیت‌پذیری اجتماعی و عملکرد شغلی کارکنان اداره کل شهرداری استان همدان   بوده است. جامعه آماری، شامل کلیه کارکنان   شهرداری همدان بود   که با استفاده از نمونه گیری تصادفی طبقه‌ای- نسبی، تعداد  140 نفر   به عنوان نمونه آماری انتخاب شدند.   جهت تجزیه ‌و‌ تحلیل یافته ها، از روش های آمار استنباطی؛ نظیر ضریب همبستگی پیرسون، آزمون     t   و تحلیل رگرسیون چندمتغیره، استفاده گردید. یافته ها نشان داد میزان حمایت سازمانی، مسئولیت‌پذیری اجتماعی و عملکرد شغلی کارکنان، بالاتر از حد متوسط بود و بین میزان حمایت سازمانی و مسئولیت‌پذیری اجتماعی و عملکرد شغلی در اداره کل شهرداری همدان، رابطه مثبت و  معنادار وجود دارد؛ بر این اساس حمایت سازمانی، توان پیش‌بینی مسئولیت‌پذیری اجتماعی و عملکرد شغلی را دارا می‌باشد.         
</field></doc></add>