<add><doc><field name="journal_id">10014</field><field name="abstract"> با توجه به محیط‌های رقابتی، تقاضا برای استعدادها رو به افزایش است. اما اکثر سازمان‌ها در حفظ و نگهداشت استعدادها با مشکلاتی روبه‌رو می‌شوند. در این راستا وجود سیستم ارزیابی عملکرد شایسته‌محور جهت حفظ و نگهداشت استعدادها یک نیاز محسوب می‌شود. پژوهش حاضر با هدف شناسایی و رتبه‌بندی مولفه‌های ارزیابی عملکرد استعدادها انجام شده است. این تحقیق در شرکت ملی نفت ایران صورت گرفت و ابزار گردآوری داده‌ها پرسشنامه بود که بین 223 نفر از مدیران، معاونان و کارکنان توزیع شد. نتایج نشان داد که مولفه‌های ارزیابی عملکرد استعدادها هم در سطح مدیریتی و هم در سطح کارشناسی، شامل شایستگی‌های رهبری، تصمیم‌‌گیری و حل  مسئله، ارتباطات، کار تیمی، تکنیکی و فنی، برنامه‌ریزی و سازمان‌دهی، مواجهه با فشار، انعطاف‌پذیری، نوآوری و مشتری‌مداری می‌باشد که درجه اهمیت آن‌ها برای هر دو گروه متفاوت است.</field></doc></add>