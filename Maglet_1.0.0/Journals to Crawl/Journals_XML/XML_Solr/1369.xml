<add><doc><field name="journal_id">10005</field><field name="abstract">منابع انسانی دردنیای امروز، بهترین مزیت رقابتی هرسازمان تلقی می­شود وانسان بیش از هرزمان دیگری درنظریه سازمان­ها اهمیت یافته است. نیروی انسانی به همان اندازه که می‌تواند سازمان‌ها را در رقابت یاری دهد، ممکن است مانعی جدی بر سر راه سازمان باشد؛ در نتیجه هدف از این پژوهش مطالعه و بررسی ارتباط بین خودشیفتگی مدیران و رفتارهای منافقانه با نقش میانجی رفتارهای ماکیاولی­گری مدیران در سازمان­های دولتی شهر کرمانشاه است. حجم جامعه­ی مورد مطالعه ۴۵۸۸ نفر بودند که ۳۵۵ نفر با استفاده از روش نمونه­گیری طبقه­­ای تصادفی ساده و فرمول کوکران به عنوان نمونه­ی آماری انتخاب شدند. ابزار گردآوری اطلاعات در این پژوهش پرسشنامه محقق ساخته بود که روایی صوری آن مورد تأیید اساتید و نخبگان قرار گرفت. برای پایایی آن از ضریب آلفای کرونباخ استفاده شده است. پژوهش حاضر بر اساس هدف پژوهش کاربردی و همچنین بر اساس چگونگی به دست آوردن داده‌های مورد نیاز، از نوع پژوهش‌های توصیفی و همبستگی است. برای تجزیه‌وتحلیل داده‌های پرسشنامه از آزمون­های همبستگی و مدل معادلات ساختاری، موجود در بسته­های نرم‌افزاری اس پی اس اس و لیزرل استفاده شده است. نتایج حاکی از آن است که خودشیفتگی مدیران بر رفتارهای ماکیاولی­گری دارای اثر مستقیم و معنا داری برابر با ۰٫۷۴ است و همچنین خودشیفتگی نیز دارای اثر مستقیم معناداری برابر با ۰٫۸۷ بر رفتار منافقانه می­باشد. رفتارماکیاولی­گری نیز بر رفتار منافقانه دارای اثر مستقیم و معنا داری برابر با ۰٫۶۶ است؛ پس میانجی بودن رفتار ماکیاولی­گری در ارتباط بین خودشیفتگی مدیران و رفتار منافقانه مدیران نیز تأیید می­شود.</field></doc></add>