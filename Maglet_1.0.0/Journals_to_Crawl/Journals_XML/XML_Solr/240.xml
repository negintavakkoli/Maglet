<add><doc><field name="journal_id">10033</field><field name="abstract">تغییرات اقلیمی تأثیرات جدی بر جوامع و معیشت آنان در مناطق خشک دارد. بخش کشاورزی به دلیل تعاملات گسترده­ای که با محیط دارد، بیش­ترین تأثیر را از تغییرات آب و هوایی می‌پذیرد. تخریب محیط زیست و کاهش عملکرد محصول زعفران و تضعیف اقتصاد خانوار از جمله پیامدهای تغییرات آب و هوایی در دشت کاشمر می­باشد. این مطالعه به منظور سنجش ادراک زعفران­کاران دشت کاشمر از تغییرات اقلیمی و ظرفیت سازگاری آنان با این پدیده انجام گرفته است. مطالعه حاضر به واکاوی ادراکات و سازگاری زعفران­کاران با تغییرات آب و هوا به منظور افزایش استراتژی‌ها در قبال مقابله با چالش­های تغییر آب و هوا در دشت کاشمر انجام گرفته است. روش کار توصیفی – تحلیلی با رویکرد پیمایشی می­باشد، جامعة آماری پژوهش با استفاده از روش نمونه­گیری کوکران و حجم نمونه ۳۹۰ خانوار محاسبه شد. برای واکاوی ادراک زعفران­کاران و استراتژی­های سازگاری از مدل­های آماری از جمله رگرسیون لجستیک استفاده گردید. تجزیه و تحلیل ادراک زعفران­کاران نسبت به تغییر آب و هوا نشان می­دهد که افزایش دما و کاهش بارندگی دهه اخیر در دشت کاشمر شدت گرفته است. نتایج مدل آماری لجستیک نشان می­دهد که تنوع محصول، تغییر در محصولات زراعی، پیدا کردن شغل در خارج از مزرعه، تغییر مساحت زمین، تغییر تاریخ کاشت روش­های سازگاری زعفران کاران در منطقه می­باشد. با توجه به اینکه تعداد زیادی از زعفران­کاران به درک تغییرات اقلیمی رسیده­اند و فعالیت­های کشاورزی خود را بر مبنای این تغییرات تنظیم می­کنند، لازم است دولت نیز شرایط سازگاری زعفران­کاران را با تغییرات اقلیمی تسهیل نماید.</field></doc></add>