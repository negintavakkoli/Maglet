<add><doc><field name="journal_id">10018</field><field name="abstract">تعامل دانشگاه-صنعت-دولت به عنوان هسته نوآوری در سطح ملی قلمداد می‌شود. با توجه به جایگاه حائز اهمیت نانو در پژوهش‌ها و توجه بالای اسناد بالادستی کشور به این حوزه، در این پژوهش با بهره‌برداری از قابلیت ابداعی مدلسازی مسائل پیچیده اجتماعی در تریز، به تحلیل تضادهای تعامل ارکان سه‌جانبه در فرایند نوآوری (از ایده تا تجاری‌سازی) فناوری نانو پرداخته شده است. روش پژوهش کیفی – تبیینی می‌باشد. داده‌های پژوهش با ابزارهای مشاهده میدانی، مطالعه اسناد و مصاحبه با خبرگان کلیدی جمع‌آوری شده است. استراتژی اصلی پژوهش مطالعه چندموردی بوده است و داده‌ها با رویکرد توصیف ضخیم، تحلیل تماتیک و مبتنی بر ابزارهای تریز تحلیل شده‌اند. تعداد 37 مسئله عادی، 63 مسئله ابداعی در میدان پژوهش شناسایی شد. مسائل ابداعی در قالب 94 تضاد فیزیکی و 130 تضاد تکنیکی مدل‌سازی شدند. در نهایت اولویت مسائل و تضادها با رویکرد منطق پارامتر مشترک و شبکه تضادها در تریزخلاصه‌سازی و اولویت بندی شدند. پیشنهادهای سیاستی به منظور کاربست مدل‌های تضاد در سیاستگذاری هوشمندانه ارتقای انسجام ارکان و پیشنهاد پژوهش‌های متعددی برای آینده ارائه شده است. در این پژوهش برای اولین بار ابزراهای نوآورانه تریز برای تحلیل ابداعی تضادهای مسائل پیچیده اجتماعی (سیاستگذاری علم، فناوری و نوآوری) به خدمت گرفته شده است.</field></doc></add>