<add><doc><field name="journal_id">10008</field><field name="abstract"> مسکن بعد از خوراک و پوشاک، مهم‌ترین جزء زندگی افراد است. در تعیین قیمت مسکن، متغیرهای زیادی دخیل­اند و نادیده­گرفتن بازخوردها در بخش مسکن، ناممکن است. یکی از ابزارهای قدرتمند برای تعیین تأثیر سیاست‌ها در این حوزه، استفاده از رویکرد پویایی‌شناسی سیستم‌هاست. با توجه به این رویکرد، نمودار علّی- معلولی عوامل مؤثر بر قیمت مسکن در استان تهران، برای مدل­سازی پویای مسئله ارائه شده است. برای شبیه­سازی مدل درنظرگرفته­شده، از نرم­افزار ونسیم استفاده شده است. در پایان، به­منظور بررسی سیاست‌های مختلف در بازار مسکن، سناریو‌بندی صورت گرفته است. نتایج حاصل نشان می‌دهد افزایش امکانات شهری دیگر استان‌های کشور و همچنین عرضة مسکن­های ارزان‌قیمت از سوی دولت و ارائة تسهیلات برای ساخت‌وساز مسکن، به تعادل در قیمت مسکن و همچنین کاهش قیمت در بازار مسکن منجر می­شود.</field></doc></add>