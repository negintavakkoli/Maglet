<?xml version="1.0" encoding="UTF-8"?>
<rss version="2.0">
<channel>
<title> مديريت شهري و روستايي </title>
<link>http://ijurm.imo.org.ir</link>
<description>نشریه علمی - پژوهشی مدیریت شهری و روستایی - مقالات نشریه - سال 1392 جلد12 شماره33</description>
<generator>Yektaweb Collection - http://www.yektaweb.com</generator>
<language>fa</language>
<pubDate>1392/12/10</pubDate>

					<item>
						<title>بررسی تأثیر مشارکت کارکنان در تصمیم‌گیری‌های سازمانی بر کارآیی آنان؛ مورد پژوهی: شهرداری نکاء استان مازندران </title>
						<link>http://ijurm.imo.org.ir/browse.php?a_id=517&amp;sid=1&amp;slc_lang=fa</link>
						<description>امروزه، سازمانهای مدرن چنان وسیع و پیچیده شده اند که مدیریت آنها از عهده یک فرد به تنهایی بر نمی آید و مدیر مجبور است در تصمیم گیریها و اداره امور سازمان از دیگران کمک بگیرد و با توجه به محدودیت عقلایی که هر انسان دچار آن است، شاید همکاری و تشریک مساعی گروهی تنها راه دستیابی به یک سیستم تصمیم گیری منطقی منظم و جامع باشد. در این مقاله ضمن بررسی مفهوم مشارکت و تصمیم گیری مشارکتی به راههای مشارکت و مزایای تصمیم گیری مشارکتی پرداخته شده و به صورت موردی مشارکت کارکنان در تصمیم‌گیری‌های سازمانی بر کارآیی آنان در شهرداری نکا استان مازندران مورد مطالعه میدانی قرار گرفته است. در پایان پیشنهادهایی برخواسته از تحقیق برای تصمیم گیری مشارکتی ارائه می‌شود. روش تحقیق در این پژوهش از نوع پیمایشی است. جامعه آماری تحقیق عبارت از تمامی کارکنان شاغل در شهرداری نکا است. در این تحقیق از روش نمونه گیری تصادفی ساده استفاده شده است. ابزار جمع آوری اطلاعات، پرسشنامه بوده که بیشتر سوالات آن بسته و بصورت طیف می باشد. به منظور تجزیه وتحلیل داده های خام با استفاده از نرم افزار spss، ضریب قابلیت اعتماد گویه ها بدست آمد. اعتبار محتوای سوالات پرسشنامه از طریق مشاوره با اساتید فن بدست آمد. برای تجزیه و تحلیل داده ها از روشهای آماری مختلفی مانند تحلیل واریانس، آزمون t، ضریب همبستگی پیرسون و رگرسیون استفاده شده است. نتایج تحقیق، تمامی فرضیات مبنی بر ارتباط معنادار بین مشارکت کارکنان در تصمیم گیری و تاثیر آن برکارائی را تائید کرد. همچنین طبق نتایج حاصله ارتباط تحقق اهداف و کارآیی با میزان مشارکت کارکنان تأیید می‌گردد. همچنین مشارکت پاسخگویان بر اساس جنسیت و سن، تفاوت معناداری نداشته؛ در حالیکه از لحاظ میزان تحصیلات و همچنین سابقه کار آنها تفاوت معناداری وجود دارد. </description>
						<author>حسن درویش</author>
						<category></category>
					</item>
					
					<item>
						<title>تدوین معیارهای آسیب پذیری شهرهای کوچک در برابر سوانح طبیعی، مطالعه موردی: شهر گیلانغرب</title>
						<link>http://ijurm.imo.org.ir/browse.php?a_id=566&amp;sid=1&amp;slc_lang=fa</link>
						<description>
وقتی یک سانحه طبیعی رخ می‌دهد، شهر به صورت یک‌ مجموعه پیوسته از آن تأثیر می‌پذیرد، به عبارت دیگر عناصر شهری نه تنها خود از آن رخداد تأثیر می‌پذیرند، بلکه در عمل متقابل سیستمی، سایر عناصر شهر را نیز متأثر می‌سازند. هرچه میزان و نحوه تأثیرگذاری یک عنصر شهری و گستره تاثیر آن بیشتر باشد، بر تعداد و انواع بیشتری‌ از سایر عناصر تأثیر خواهد گذاشت، این‌ موضوع در ارزیابی میزان و نحوه آسیب و خسارات که به‌ هر عنصر شهری و در کل به خود شهر وارد می‌آید بسیار اهمیت دارد. در ایران برای شهرهای کوچک (شهرهای با جمعیت تا 20000 نفر) که تعداد قریب به 800 تا900 شهر از 1200 شهر کشور را تشکیل می دهند، هیچ برنامه و قواعدی در خصوص مدیریت بحران برایشان تعریف نشده است. و این موضوع بعنوان یک خلاء در برنامه های مدیریت این گونه شهرها همچنان باقی مانده است و اصول و معیارهای نظام‌مندی در این راستا وجود ندارد. در این پژوهش ابتدا براساس مطالعات اسنادی وکتابخانه ای مروری بر تحقیقات انجام شده در زمینه معیارهای آسیب پذیری شهرهای کوچک در برابر سوانح طبیعی صورت گرفته است و بعد از تعیین معیارهای مرتبط با تهیه پرسشنامه در خصوص تایید و اولویت بندی معیارهای تهیه شده برای شهر گیلانغرب از متخصصین نظرسنجی صورت گرفته است. سپس با روش AHP و استفاده از نرم افزار EXPERTCHOICE نظرات متخصصین اعمال و با تحلیل‌های آماری، ضریب اهمیت معیارها و ضریب وزنی مناطق آسیب پذیر شهر گیلانغرب تعیین و درنهایت نقشه آسیب پذیری شهر تهیه شده است  که می تواند مورد استفاده برنامه ریزی های صحیح شهری قرارگیرد.
</description>
						<author>بهروز باوند پوری گیلان</author>
						<category></category>
					</item>
					
					<item>
						<title>طراحی الگوی مفهومی چالش‌های ناشی از اجرای طرح هدف‌مندسازی یارانه‌ها در شهرداری کرمان</title>
						<link>http://ijurm.imo.org.ir/browse.php?a_id=567&amp;sid=1&amp;slc_lang=fa</link>
						<description>با اجرای قانون هدف‌مندسازی یارانه‌ها، نهادهای عمومی همچون شهرداری‌های کشور با مسایل و چالش‌های جدیدی رو به رو شدند. به علاوه در اغلب بحث‌های مطرح شده توسط متخصصان و اندیش‌مندان، چالش‌ها و نتایج اجرای هدفمندسازی یارانه‌ها در مورد اقشار عمومی و مردم بررسی شده است و کمتر به این تاثیرات و نتایج در نهادهای عمومی پرداخته شده است. در این مقاله سعی شده است تا چالش‌های ناشی از اجرای هدفمندسازی یارانه‌ها بر یکی از نهادهای عمومی یعنی شهرداری‌ها بررسی شود. شهرداری‌های کشور نهادهایی هستند که خدمات بسیاری را به شهروندان ارایه می‌نمایند و هر گونه تغییر یا چالشی در این نهاد، اثرات خود را در ارایه خدمات و نهایتا رضایت شهروندان منعکس می‌کند. در این پژوهش ابتدا با استفاده از روش گروه کانونی داده‌های لازم از شهرداری کرمان جمع‌آوری شد و سپس با استفاده از نرم‌افزار Atlas.Ti و با روش تحلیل مضمونی مورد پژوهش قرار گرفت. نهایتا الگوی مفهومی چالش‌های ایجاد شده برای شهرداری کرمان بر پایه داده‌های جمع‌آوری شده به دست آمد. در این الگوی مفهومی معلوم شد در نتیجه اجرای قانون هدف‌مندی یارانه‌ها، با توجه به مضمون‌های: تغییر پویایی میان عوامل موثر بر فعالیت شهرداری، تاثیرات اجرای قانون بر فعالیت شهرداری، و تاثیرات نهایی بر جامعه شهری، مخاطره و هزینه عملیات شهرداری افزایش و اطمینان شغلی کارکنان آن کاهش یافته که مآلا به کاهش خدمات‌دهی و رفاه شهروندان کرمانی منجر خواهد شد.
</description>
						<author>مسلم علی مهدی</author>
						<category></category>
					</item>
					
					<item>
						<title>تحلیل وضعیت عملکرد دهیاری‌ها در توسعه روستایی؛ مطالعه موردی: استان فارس</title>
						<link>http://ijurm.imo.org.ir/browse.php?a_id=568&amp;sid=1&amp;slc_lang=fa</link>
						<description>
هدف اصلی این تحقیق تحلیل وضعیت عملکرد دهیاری‌ها در توسعه روستایی بود که به صورت توصیفی و پیمایشی انجام گرفت. جامعه آماری این تحقیق را سرپرستان خانوارهای ساکن در مناطق روستایی استان فارس (368960N=) تشکیل داده‌اند که با استفاده از فرمول کوکران تعداد 290 نفر از آن‌ها به عنوان نمونه انتخاب شدند. نمونه‌گیری با روش تصادفی- طبقه‌بندی صورت گرفت. ابزار تحقیق پرسشنامه‌ای بود که روایی آن بر اساس نظر جمعی از اساتید و کارشناسان تایید گردید و برای تعیین میزان پایایی بخش‌های مختلف پرسشنامه، از آلفای کرونباخ استفاده شد (97/0) که حاکی از مناسب بودن ابزار تحقیق بود. داده‌ها با استفاده از نرم افزار SPSS  تجزیه و تحلیل گردید. نتایج حاصل از تحقیق نشان داد که، در زمینه عملکرد دهیاری‌ها در بعد ارتباط با سازمان‌ها: مؤلفه ارتباط با شورا، در زمینه عملکرد دهیاری‌ها در بعد اقتصادی- اجتماعی: مؤلفه فرهنگی اجتماعی، در زمینه عملکرد دهیاری‌ها در بعد زیست محیطی و خدمات عمومی: مؤلفه بهداشتی و در زمینه عملکرد دهیاری‌ها در بعد عمرانی سازندگی: در مؤلفه طرح هادی و اصلاح و تعریض معابر دهیاران بهترین عملکرد را داشته‌اند. همچنین نتایج تحقیق نشان داد که دهیاران در مجموع عملکرد متوسط و کمتر از متوسطی داشته اند.
</description>
						<author>حسین خوشبخت</author>
						<category></category>
					</item>
					
					<item>
						<title>ارزشیابی سطح قابلیت زندگی شهری با تأکید بر رویکرد CDS؛ مورد مطالعه: شهر اصفهان</title>
						<link>http://ijurm.imo.org.ir/browse.php?a_id=569&amp;sid=1&amp;slc_lang=fa</link>
						<description>
افزایش سطح رفاه و خوشبختی، یکی از اهداف دیرینه‏ بشر بوده است. شهرها به‏عنوان سکونت‏گاه‏های انسانی برای رسیدن به این هدف، از ابتدای پیدایش خود انواع مختلفی از الگوهای برنامه‏ریزی شهری را تجربه کرده‏اند. راهبرد توسعه‏ی شهری، یکی از آخرین الگوهای برنامه‏ریزی مطرح شده برای شهرها است. این راهبرد به‏دنبال ایجاد شهرهایی پایدار با چهار رکن قابلیت زندگی، بانک پذیری، رقابت پذیری و حکمرانی خوب است. این مقاله دو هدف عمده را دنبال می‎کند: 1) ارزشیابی سطح قابلیت زندگی شهر اصفهان با کسب نظرات شهروندان، 2) شناسایی قوی‌ترین و ضعیف‌ترین بعد قابلیت زندگی در شهر اصفهان و 3) مقایسه‎ی مناطق چهارده‎گانه‎ی شهر اصفهان از نظر سطح قابلیت زندگی. گردآوری داده‎ها به روش میدانی و با استفاده از ابزار پرسش‎نامه بوده است. نمونه‏ی منتخب، شامل 471 نفر از شهروندان ساکن در مناطق چهارده‎گانه‏ی شهر اصفهان بوده است، که به روش تصادفی طبقه‏بندی شده، انتخاب شد. نتایج پژوهش حاکی از پایین‏تر بودن سطح قابلیت زندگی شهر اصفهان نسبت به متوسط طیف لیکرت و وجود تفاوت معنی‎دار بین مناطق مختلف شهر از نظر این شاخص بود. 
</description>
						<author>منیره روان بخش</author>
						<category></category>
					</item>
					
					<item>
						<title>ارزیابی معیارهای پایداری منظر در پردیس‌های رودکناری با تاکید بر الگوهای منظر پایدار؛ مورد پژوهی: رود دره دارآباد</title>
						<link>http://ijurm.imo.org.ir/browse.php?a_id=570&amp;sid=1&amp;slc_lang=fa</link>
						<description>
مقوله محیط زیست شهری و برخورداری از اثرات مطلوب زیست محیطی عناصر طبیعی موجود در ساختار شهرها، از جمله محورهای کلیدی در برنامه ریزی محیط زیست شهری بشمار می رود که در این میان، مقوله روددره های طبیعی به عنوان یکی از محورهای اساسی توسعه پایدار شهری، می بایست مورد توجه برنامه‌ریزان و طراحان شهری در حوزه عمل قرار گیرند. در این مقاله که از روش توصیفی و تحلیلی و مطالعات پایشی و میدانی بهره برده است، ضمن اشاره به معیارهای پایداری زیست محیطی روددره‌ها و برخی از مفاهیم و مقولات در حوزه طراحی و برنامه‌ریزی منظر، به تحلیل روددره داراباد پرداخته شده و در نهایت با مقایسه نکات خاص، نتایج تحقیق با توجه به راه‌حلهای بومی به عنوان الگویی در جهت طراحی و برنامه ریزی الگوهای جدید در قالب سیاستها، راهبردها، راهکارها و برنامه های اقدام همراه با پروژه های عملی مورد اشاره قرار می گیرد.
</description>
						<author>زهرا سادات منصوری</author>
						<category></category>
					</item>
					
					<item>
						<title>بررسی تأثیر برنامه ریزی استراتژیک منابع انسانی بر سطح اثربخشی سازمان‌های چابک (مطالعه موردی: شهرداری‌های استان تهران)</title>
						<link>http://ijurm.imo.org.ir/browse.php?a_id=573&amp;sid=1&amp;slc_lang=fa</link>
						<description>در دنیای رقابتی عصر حاضر، سازمانها برای رشد و پایداری خود باید به شدت تلاش نموده و از استراتژی مناسب جهت پیشرفت و حفظ بقای خود بهره گیری نمایند. محیط پیرامون سازمان ها به سرعت در حال تغییر است که از جمله این تغییرات تنوع تقاضا و نیازهای مشتریان است. محدودیت مهم دیگری که سازمان ها را در تنگنا قرار داده است کمیابی و محدودیت منابع و امکانات می باشد. بنابراین سازمان ها برای اینکه بتوانند بر همه این مشکلات غلبه نموده و پیوسته پیروز بمانند باید توانمندی های خود را گسترش داده و از انعطاف پذیری کافی برخوردار گردند. همچنین محیط پیرامون سازمان ها پیوسته در حال تغییر است و این تغییرات سبب ایجاد تنوع انتظارات در کارکنان و مشتریان و همچنین تامین کنندگان سازمان می گردد. لازمه پاسخگویی سریع و موثر به این نیاز ها تدوین یک برنامه ریزی طولانی مدت و ایجاد اثربخشی در منابع سازمان می باشد. لذا سازمان ها باید بتوانند خود را با محیط پیرامون خود وفق داده و از انعطاف پذیری زیادی برخوردار باشند. طبق تعریف و توصیف پژوهشگران این ویژگی ها در چابکی سازمانی خلاصه می شود. با توجه به اینکه مهمترین منبع هر سازمان نیروی انسانی آن است، ضروری است سازمانها بستر برنامه های جاری خود را، باساز و کارهایی برای بررسی و ارزیابی محیط و کشف فرصت های استراتژیک در راستای توانمندی و توسعه نیروی انسانی کامل کنند. این اولین گام در انجام یک حرکت استراتژیک است .حرکت های استراتژیک در بستر محیط کسب و کار شکل می گیرد و این امر پیوند جداناپذیری را بین اثربخشی استراتژی و شرایط محیط کسب و کار برقرار می سازد. با توجه به اینکه در سازمانها، عامل مهم در بالا بردن اثربخشی، نیروی انسانی است و بخشی است که در مصدر هدایت سازمان قرار دارد برآن شدیم تا در این تحقیق با بررسی تاثیر برنامه ریزی استراتژیک منابع انسانی در اثربخشی سازمان اهمیت این حوزه را در بقا و پایداری و رشد سازمانها بیش از پیش نشان دهیم. هدف از انجام این تحقیق بررسی تأثیر ابعاد مختلف برنامه ریزی استراتژیک منابع انسانی بر اثربخشی سازمان بوده است. جهت ارزیابی اثربخشی سازمان چهار بعد متغیر کیفیت محصولات و خدمات، استحکام فرهنگ سازمانی، بازدهی منابع انسانی و نقل و انتقالات منابع انسانی توسط گویه های مناسب مورد بررسی قرار گرفته است. جامعه آماری تحقیق حاضر 111 نفر از مدیران اداری شهرداری های استان تهران می باشند که هرکدام یک پرسشنامه قابل استفاده شامل گویه های ابعاد مختلف اثربخشی سازمانی و گویه های سنجش برنامه ریزی استراتژیک را تکمیل نمودند. لازم به توضیح است که این پژوهش توسط نویسنده به طور موازی در شرکت صاایران نیز انجام شده است که نتایجی مشابه این پژوهش در بر داشته است. تحلیل داده های جمع آوری شده با  استفاده از تکنیک معادلات ساختاری و نرم افزار لیزرل و آزمون T انجام گرفته است. به کمک تکنیک معادلات ساختاری مدل روابط بین دو حوزه طراحی گردید. در این مدل برنامه ریزی استراتژیک منابع انسانی یک متغیر برون گرا با چهار گویه و متغیر اثربخشی با چهار بعد به صورت درونگرا طراحی گردید. نتایج بدست آمده از تحلیل مدل معادلات ساختاری  نشان دهنده پذیرش هر چهار فرضیه پژوهش بوده و اثربخش بودن برنامه ریزی استراتژیک منابع انسانی را در سازمان تأیید کرده است. بر اساس نتایج این پژوهش برنامه ریزی منابع انسانی بیشترین تاثیر را بر استحکام فرهنگ سازمانی(CHR) دارد. همچنین بازدهی منابع انسانی سازمان نیز بسیار از این برنامه ریزی متاثر می باشد. با توجه به نتایج این پژوهش در راستای تحقق اهداف سازمان برنامه ریزی منابع انسانی از ملزومات می باشد.
</description>
						<author>محسن کوشش تبار</author>
						<category></category>
					</item>
					
					<item>
						<title>بررسی تحلیلی ریسک در پروژه‌های نوسازی بافت های فرسوده شهری؛ مطالعه موردی: شهر تهران</title>
						<link>http://ijurm.imo.org.ir/browse.php?a_id=574&amp;sid=1&amp;slc_lang=fa</link>
						<description>
بافت‌های فرسوده بخشی از شهرها هستند که کارایی آنها به دلیل فرسودگی، تنزل پیدا کرده و با مجموعه‌ای از مشکلات و مسائل روبرو می‌باشند. پروژه‌های نوسازی بافت فرسوده برنامه‌های پیچیده و چند بخشی می‌باشند که از ذی‌نفعان فراوان و منابع گسترده تشکیل شده-اند و با ریسک‌ها و عدم قطعیت‌های زیادی مواجه می‌باشند. با توجه به حساسیت پروژه‌های نوسازی بافت های فرسوده به لحاظ امنیت و حفظ جان ساکنان آن، تسریع در اجرا  و همچنین ابعاد وسیع و هزینه‌های بسیار بالای این پروژه‌ها، لزوم مطالعات ریسک جهت موفقیت پروژه‌های مذکور حیاتی است. در این راستا، این تحقیق به شناسایی و تحلیل ریسک‌های معمول  در پروژه‌های نوسازی بافت‌های فرسوده شهری، با تمرکز بر شهر تهران، می‌پردازد. بر مبنای روش تحقیق به کار گرفته شده، پس از مطالعه ادبیات موضوع، پروژه‌های نوسازی بافت‌های فرسوده شهر تهران و مشخصات آنها مورد بررسی و تحلیل قرار گرفتند. سپس، از طریق مصاحبه با خبرگان و کارشناسان، چهل و پنج ریسک تهدید کننده شناسایی گردیدند. این ریسک‌ها در مرحله بعد توسط خبرگان و کارشناسان زیربط از طریق پرسشنامه، مورد ارزیابی کیفی قرار گرفتند. بر این اساس ده ریسک اصلی در این پروژه‌ها شامل: تغییرات مدیریتی و کاهش ماندگاری تصمیمات و برنامه‌ها، عدم اجرا یا تاخیر در اجرای پروژه‌های زیرساخت، عدم امکان تملک و یا طولانی شدن مدت زمان تملک برای پروژه‌های نیازمند تملک، ناهماهنگی بین دستگاه‌های مختلف (تعاملات برون سازمانی)، عدم مشارکت دستگاه‌های متولی (ذینفعان اصلی) در انجام تعهدات، تاخیر در تصویب اسناد و قوانین مرتبط با نوسازی بافت فرسوده، تاخیر در تامین بودجه از سوی دولت و مدیریت شهری، بروز مشکلات قانونی و حقوقی به دلیل نوع مالکیت زمین‌های پروژه، عدم مشارکت مردم در فرآیند نوسازی محله و عدم اجرا یا تاخیر در اجرای پروژه‌های ارزش افزا (پروژه‌های محرک توسعه) می‌باشند. بر اساس نتایج تحلیل ریسک‌ها، بزرگترین ریسک‌ها در محیط خارجی پروژه و در محدوده ذی-نفعان خارجی قرار دارند. در پایان پیشنهاد می‌نماید در اجرای پروژه‌های نوسازی بافت فرسوده، مطالعات ریسک مورد توجه قرار گیرد. همچنین، به منظور موفقیت در مدیریت ریسک پروژه، به موضوع مدیریت ذینفعان پرداخته شود.  
</description>
						<author>الهام ستوده صادق</author>
						<category></category>
					</item>
					
					<item>
						<title>تاویلی پدیدارشناسانه بر تاویلگری مدیران شهری: نقدی بر روش شناسی کمیسیون ماده 5 و کارگروه در اقدام برای تغییر در طرح های شهری</title>
						<link>http://ijurm.imo.org.ir/browse.php?a_id=575&amp;sid=1&amp;slc_lang=fa</link>
						<description>
هدف از این مقاله تحلیل روش‌شناسی حاکم در تغییرات طرح‌های توسعه شهری از طریق فرایند تفسیر و تاویل درخواست‌ها در کمیسیون های ماده 5 و کارگروه معماری و شهرسازی و کمیته‌های کار مربوطه است. این کمیسیونها در فرآیند بررسی تغییرات در طرح های توسعه شهری از روش تفسیر و تاویل پدیده‌ها استفاده می نمایند که در شکل کار دارای شباهت هایی با نمونه سایر کشورها دارد. اما در فرایند کار به دلیل خلاهای روش شناسانه، فرایندی، و فردی اقدامات این کمیسیون ها به فرایندی دولتی و دیوان‌سالارانه در تغییر طرح های توسعه شهری تبدیل میگردد. روش شناسی این مقاله مبتنی بر روش مشاهده ساختارمند و تحلیل محتوا استوار بوده که بدین اعتبار در مراحل متفاوت فرایندی، داده ها مورد تحلیل قرار می گیرند. یافته های این تحقیق بیانگر این هستند که مباحثی همچون نوع درخواست، دایره ارجاع دهنده، فضای حاکم بر درخواست در نوع تاویلگری و نوع تصمیم سازی تاثیرگذار بوده و فرایندی از پیش فهم و خود فهمی در جریان تفسیر درخواست ها با توجه به تخصص اعضا صورت می پذیرد که رسیدن به اصل موضوع تحول را مبهم می سازد. نتایج این تحقیق روشنگر این است که این گونه از کمیسیون ها، در ساختار دولت‌های رفاه، بر مبنای پذیرش تغییرات جزیی و بطئی در ساختار برنامه ریزی دولت های سرمایه مدار و به منظور پرهیز از تحولات بنیادین در ساختار فضایی شهرها تشکیل شده اند اما در ایران به دلیل ذات دولتی بودن این کمیسیون ها، جریانات تغییرات شهری به سمت رویکردهای دولتی و بورکراتیک سوق داده می شوند. به همین دلیل، توافقات اجماع گرایانه این کمیسیون ها بر پایه اغنایی- اقتدارگرایانه است و اساساً با اجماع مبتنی بر آزادی های گفتگو و مذاکره، و توافق در عین تفاوت،و سازش در عین اختلاف متفاوت است. 
</description>
						<author>رحمان تفهمی</author>
						<category></category>
					</item>
					
					<item>
						<title>تحلیل تطبیقی تأثیر مقیاس مکانی بر مدل دلبستگی ساکنین محلات تاریخی و مدرن شهری (نمونه موردی: شهر تبریز)</title>
						<link>http://ijurm.imo.org.ir/browse.php?a_id=576&amp;sid=1&amp;slc_lang=fa</link>
						<description>
تحقیق حاضر به منظور دستیابی به اهداف ارتقاء دلبستگی ساکنین به مقیاسهای مکانی (خانه، محله و شهر) بین محلات تاریخی و جدید شهری و کاهش جابجایی مکان های مسکونی، افزایش هویت ساکنین و پایداری محلات، در پی پاسخگویی به مجموعه سوالات زیر می باشد: 1- میزان و شدت دلبستگی ساکنین به سه مقیاس مکانی در محلات تاریخی و مدرن چگونه است؟ چه عواملی تأثیرگذار هستند؟؛ 2- هر یک از عوامل دلبستگی مکان با مقیاس های مکانی مختلف چه ارتباطی دارند؟  3- ارتباط بین عوامل فردی و دلبستگی به مکان در مقیاس های مکانی مختلف چگونه هست؟ روش تحقیق، به دو روش کیفی (مصاحبه) و کمی (پرسشنامه) به صورت تطبیقی در سه مقیاس خانه، محله و شهر به تعداد 210 نمونه پرسشنامه به صورت خوشه ای در میان ساکنین محله تاریخی (سرخاب) و مدرن (رشدیه ویلایی و آپارتمانی) شهر تبریز انجام گرفت. نتایج یافته های تحقیق نشان داد که ارتباط بین میزان دلبستگی و مقیاس مکان در شهر به زمان و مکان محلات آن وابسته است، ارتباط بین مقیاس مکان و بعد عاطفی دلبستگی به مکان در محلات تاریخی به شکل منحنی(U)  (میزان دلبستگی در مقیاس محله پایین ترین) و در محلات مدرن به شکل (U) معکوس (میزان دلبستگی در مقیاس محله بالاترین) می باشد. همچنین یافته ها آشکار کرد که عوامل اجتماعی، عوامل مؤثر بر ارتقاء دلبستگی به محله و شهر در محله مدرن و عوامل کالبدی، عوامل مؤثر بر کاهش دلبستگی به محله در محله تاریخی می باشد. بنابراین برنامه ریزان و طراحان شهری برای ارتقاء دلبستگی ساکنین به محلات تاریخی به عنوان مسئله اساسی، باید به عوامل کالبدی شامل سیمای محله، فضای سبز و نگهداری از محوطه و پاکیزگی محله توجه و تأکید بیشتری داشته باشند. از میان عوامل فردی نیز تأثیر گروه های سنی، مالکیت و مدت سکونت بر دلبستگی در محله تاریخی (مثبت) برعکس محله مدرن (منفی) می باشد. عوامل فردی دیگر نیز از جمله جنسیت، وضعیت تأهل و تحصیلات نیز ارتباط معنی داری با دلبستگی به مکان در محلات دارند. در کل این یافته ها نشان داد که برای ارتقاء دلبستگی باید به شکل متفاوت به ویژگیهای جمعیتی- اجتماعی ساکنین و طراحی  ویژگیهای کالبدی محلات تاریخی و مدرن شهری اهمیت داده شود. 
</description>
						<author>لیلا رحیمی</author>
						<category></category>
					</item>
					
					<item>
						<title>میزان‌سنجی احساس امنیت شهروندی در مقایسه بافتهای فرسوده و نوسازی شده باهمستانهای شهری؛ مورد پژوهی: محله شالبافان و جولان، شهر همدان</title>
						<link>http://ijurm.imo.org.ir/browse.php?a_id=577&amp;sid=1&amp;slc_lang=fa</link>
						<description>در بافتهای فرسوده شهری به دلیل عدم توجه و از بین رفتن حس تعلق، زمینه لازم برای بروز آسیب های اجتماعی فراهم می باشد. یکی از مهمترین اهداف نوسازی بافت های فرسوده شهری ارتقای ایمنی و آرامش در محلات است که از طریق گسترش امنیت کالبدی حاصل می‌شود. بر این اساس طراحی و برنامه ریزی شهری باید بستر را جهت افزایش رضایتمندی شهروندی و شکل گیری سرمایه اجتماعی در ساختار شهری فراهم سازد، بدین منظور باید علاوه بر سنجش میزان واقعی امنیت، به ارزیابی احساس امنیت از دید شهروندان نیز توجه داشت. رویکرد جلوگیری از جرایم شهری با تکیه بر طراحی محیطی نیز زمینه لازم جهت کاهش جرایم را فراهم آورده است. محله شالبافان و جولا‌ن شهر همدان، از محلا‌ت قدیمی و اصیل این شهر متشکل از محلا‌ت جولا‌ن، نظربیک و شالبافان می باشد که در آن طرح بهسازی و نوسازی بافت فرسوده تهیه و انجام شده است. در این پژوهش با استفاده از نتایج حاصل از پرسشنامه که توسط ساکنین تکمیل گردیده، سعی بر این است تا ضمن بررسی تأثیرات طرح انجام شده بر احساس امنیت از دید شهروندان در مقایسه مقوله احساس امنیت بین ساکنان بافتهای فرسوده شهری و بافتهای نوسازی شده، راهکارهایی جهت ارتقای آن نیز ارائه شود.
</description>
						<author>مریم اسمعیلیان</author>
						<category></category>
					</item>
					
					<item>
						<title>واکاوی اهداف مشارکت شهروندی در تکنیک های تئاتر فروم</title>
						<link>http://ijurm.imo.org.ir/browse.php?a_id=578&amp;sid=1&amp;slc_lang=fa</link>
						<description>
مشارکت شهروندی و عاملیت انسانی از مهم‌ترین شاخص‌های توسعه در یک جامعه است. شاید شناخته شده‌ترین شیوۀ عملی مشارکت شهروندی، انواع مختلف رأی‌گیری است امّا شیوه‌های فعالانه تری نیز وجود دارد. در این پژوهش، نخست به روشی تحلیلی، توصیفی به تعریف واژۀ مشارکت از دیدگاه دانشمندان مختلف می‌پردازیم و با جمع‌بندی آن‌ها تعریف خود را ارائه خواهیم کرد. سپس اهداف مشارکت شهروندی را در نظریات جامعه شناسان پی‌گیری می کنیم و چهار هدف اصلی که در برگیرندۀ نظریات آن‌هاست، برمی‌گزینیم. در گام بعد شیوه‌های عملی موجود برای مشارکت فعال و منفعل بررسی می‌کنیم و با معرفی تکنیک‌های تئاتر فروم و تجربیات آگوستو بوآل در تصویب قوانین متعدد در کشور برزیل، تئاتر قانونگذار را به عنوان یک تکنیک عملی مؤثر و مطابق با اهداف مشارکت مردمی، پیشنهاد می‌کنیم.
</description>
						<author>سید حبیب الله لزگی</author>
						<category></category>
					</item>
					
					<item>
						<title>تالار شهر؛ فضایی مطلوب در افزایش میزان مشارکت شهروندان</title>
						<link>http://ijurm.imo.org.ir/browse.php?a_id=579&amp;sid=1&amp;slc_lang=fa</link>
						<description>
به نظر می رسد که با توجه به رشد و توسعۀ شهرگرایی و شهرنشینی، مشارکت شهروندان در ادارۀ شهرها ضرورتی انکارناپذیر است. به ویژه در کشورهای در حال توسعه که شهرنشینان با انبوهی از مشکلات و مسائل پیچیدۀ مربوط به برنامه ریزی و اجرای طرح ها روبرو هستند مشارکت شهروندان می تواند تا حدود زیادی راهگشای موانع موجود باشد. مشارکت و یا ضعف مشارکت شهروندان، دارای ابعاد مختلفی است که با در نظر گرفتن ویژگی های اقتصادی، اجتماعی، فرهنگی، کالبدی و تاریخی شهرها و کشورهای مختلف، پیچیدگی های آن عیان تر می شود. هدف از این نوشتار، بررسی و ارائۀ راه حل برای تمامی موانع پیش روی مشارکت شهروندان در ایران نیست؛ بلکه در نظر دارد با تأکید بر مفهوم و کارکرد تالار شهر، به عنوان یک عنصر کالبدی- اجتماعی ویژه و ارتباط آن با موضوعاتی نظیر مشارکت شهروندی و فضای عمومی، بستری فیزیکی را معرفی کند که در آن رویدادهای مهم اجتماعی و فرهنگی شهر با حضور شهروندان معنا می یابد. برای این منظور، با بررسی مفاهیم ذکر شده و معرفی دو نمونه از تالار شهرهای موجود در جهان و همچنین اشارۀ مختصری به شرایط این فضاها در تهران معاصر و ارتباط بین شهروندان و مدیران شهری در تهران امروز، راهکارهایی برای خلق چنین فضاهایی می تواند مناسب و ضروری تشخیص داده شود.
</description>
						<author>حامد گوهری پور</author>
						<category></category>
					</item>
					
					<item>
						<title>بررسی تاثیر روحی و روانی بدنه‌های شهری بر شهروندان </title>
						<link>http://ijurm.imo.org.ir/browse.php?a_id=580&amp;sid=1&amp;slc_lang=fa</link>
						<description>
آشفتگی و نابسامانی جداره خیابان‌های شهری، به صورت خودآگاه و ناخودآگاه تاثیر نامطلوبی را بر حوزه ادراک روانی شهروندان بر جای می‌گذارد. امروزه مدیران، متخصصان و شهروندان همگی بر این موضوع، که نمای جداره خیابان‌ها نیازمند بهسازی هستند، اتفاق نظر دارند. اما مسئله اصلی چگونگی برخورد با این موضوع و ابزار و روش‌های مورد توافق و کارامد است. روش و بینشی که با شناخت نیازهای استفاده‌کنندگان فضاهای شهری، اقداماتی موثر را در زمینه ارتقاء کیفیت فضایی- کالبدی سیمای شهرها سبب شود و زمینه ارتباط تاثیرگذار و دو سویه مردم- به عنوان صاحبان شهر- و کالبد شهر را فراهم آورد. به همین منظور مطالعه‌ای جهت بررسی تاثیر روحی و روانی بدنه‌های شهری بر شهروندان انجام شده است. در این پژوهش سعی شده که با ایجاد ارتباط بین فضای ساخته شده و ابعاد روانی انسان و پیدا کردن مسیرهای پیوند بین محیط بصری و توقعات روحی ناظران هماهنگی بیشتری برقرار گردد تا محیط کالبدی برای ناظر خود خوشایند به نظر آید. بدین منظور پژوهشی پیرامون این موضوع با تاکید بر سوالاتی همچون: 1-آشفتگی جداره‌های شهری، چه تاثیراتی بر احساس و روح و روان شهروندان گذاشته است؟؛ 2- چه اجزای از نماهای شهری تاثیرات مثبت و چه اجزایی تاثیرات منفی بر شهروندان می‌گذارد؟ مدنظر قرار گرفت. بر این اساس  مصاحبه‌ای با استفاده کنندگان از خیابان میرداماد جهت شناسایی تاثیرات کالبدی نمای این خیابان بر آنان انجام شد. نتیجه این مصاحبه‌ها حاکی از نارضایتی مردم از جداره-ها و وجود تاثیرات منفی مانند اضطراب، استرس، ترس، عدم امنیت و عدم نشاط در افراد می‌باشد. دلایل کالبدی به وجود آورنده این تاثیرات منفی نیز شناسایی و تحلیل شده است. ذکر این نکته لازم است که پژوهش حاضر از روش‌های تحقیق، توصیفی- تحلیلی و میدانی؛ و ابزار تحقیق، مرور متون و منابع، اسناد تصویری، مشاهده، مصاحبه، عکس‌برداری برای پیش‌برد پروژه بهره برده است.
</description>
						<author>سمیه بیگی</author>
						<category></category>
					</item>
					
					<item>
						<title>مدلسازی توسعه‌‌ی شهر ساحلی هشتپر با رویکرد تحلیلی رگرسیون لجستیک</title>
						<link>http://ijurm.imo.org.ir/browse.php?a_id=581&amp;sid=1&amp;slc_lang=fa</link>
						<description>
نرخ بالای رشد جمعیت شهرنشین در ایران و کمبود زیرساخت‌های شهری از یک سو و از بین رفتن اراضی با ارزش زیست‌محیطی در شهرها از سوی دیگر، لزوم بررسی روند تغییرات و پیش‌بینی گسترش شهرها را در سال‌های آتی بیش از پیش آشکار می‌نماید. این تحقیق با هدف درک پویایی مکانی و الگوهای توسعه‌ شهر هشتپر طی دوره 1379- 1368 و امکان مدلسازی گسترش شهر در سال 1386 انجام گرفت. بدین‌منظور از نقشه تغییرات شهری طی این دوره به کمک مدل رگرسیونی لجستیک جهت بررسی نحوه تاثیر متغیرهای بیوفیزیکی و اقتصادی- اجتماعی در توسعه این شهر استفاده شد. پس از نرمال سازی و بررسی کوواریانس میان داده‌ها، متغیرهای دارای میزان همبستگی بیش از 50% از مدل حذف شدند. براساس نتایج مدل متغیرهای فاصله از شهر، شبکه حمل و نقل، شبکه هیدروگرافی، جنگل‌ها، مراتع و شیب با احتمال توسعه سلول‌های شهری رابطه معکوس و متغیرهای فاصله از زمین‌های کشاورزی و اراضی بایر رابطه مستقیم دارند. تحلیل نتایج مدلسازی توسعه شهر با شاخص عامل‌نسبی (0.75) و  Psedu R2 (0.40) نشان دهنده توافق نسبی گستره شبیه‌سازی شده با نقشه حاصل از طبقه‌بندی تصویر است. براساس حساسیت سنجی‌مدل به حذف متغیرهای مستقل با استفاده از منحنی ROC و مقایسه نتایج آن با مدل کامل، میزان تاثیر 7 متغیر مختلف بر توسعه شهر هشتپر مشخص گردید. در میان متغیرهای مورد بررسی، کاربری‌های فعلی شهری (هسته مرکزی) و شیب موثرترین داده‌ها برای توسعه شهری هشتپر در مقایسه با متغیرهای دیگر بودند. این نتایج می‌تواند به‌عنوان ابزاری کارآمد مورد استفاده مدیران شهری قرار گیرد.
</description>
						<author>مهدی شیخ گودرزی</author>
						<category></category>
					</item>
					
					<item>
						<title>ارزیابی توان تفرجی پارک‌های جنگلی شهری با تکیه بر فاکتورهای مؤثر در تفرج، مطالعه موردی: پارک جنگلی سرخه‌حصار</title>
						<link>http://ijurm.imo.org.ir/browse.php?a_id=583&amp;sid=1&amp;slc_lang=fa</link>
						<description>
ارزیابی توان تفرجی به معنای تعیین قابلیت سرزمین برای کاربری اکوتوریسم و تفرج است. در این مطالعه ابتدا با استفاده از مدل مرسوم کاربری توریسم و 5 پارامتر اکولوژیکی (شیب، جهت، ارتفاع از سطح دریا، پوشش گیاهی و خاک)، مناطق مناسب برای استفاده تفرجی به دو شکل متمرکز و گسترده در پارک جنگلی سرخه‌حصار شناسایی شد. نتایج نشان داد که 223/297 هکتار از سطح پارک توان تفرج گسترده طبقه 1، 465/86 هکتار توان تفرج گسترده طبقه 2، 126/1 هکتار توان تفرج متمرکز طبقه 1 و 417/137 هکتار توان تفرج متمرکز طبقه 2 را داشته و 212/16 هکتار از سطح پارک حفاظتی است. با بررسی‌های مختلف مشخص شد که یکی از مشکلاتی که سبب افزایش ناهنجاری‌ در طبیعت پارک می‌شود، عدم توجه به کلیه عوامل اساسی مؤثر در تعیین قابلیت تفرجی پارک‌ (امکانات تفریحی و منابع آبی) می‌باشد. به همین منظور برای ارزیابی استفاده مناسب گردشگران از مکان‌های تفرجی از مصاحبه حضوری با پرسشنامه استفاده شد. همزمان با این ارزیابی، کلیه نقاط مربوط به منابع آبی و امکانات پارک شناسایی شده و به منظور تهیه نقشه منابع آبی و امکانات پارک با GPS ثبت شد. همچنین موقعیت کلیه نقاط داخل طبقات تفرجی، که در آنها پرسشنامه توزیع شده بود نیز ثبت گردید. نتایج نشان داد استفاده مردم از پارک مطابق طبقه‌بندی صورت گرفته نبوده و تفرج با امکانات، جاذبه‌ها و منابع آبی پارک ارتباط مستقیم دارد. لذا این فاکتورها به عنوان لایه‌های اطلاعاتی مثبت با نقشه توان تفرجی بدست آمده رویهم گذاری شده و نقشه نهایی توان تفرجی پارک بر اساس این عوامل بدست آمد. نتایج نهایی نشان داد که روش متداول با وجود کارآیی بسیار، بدلیل در نظر نگرفتن کلیه عوامل موثر در تفرج، نیاز به وارد کردن لایه‌های اطلاعاتی دیگری علاوه بر عوامل اکولوژیکی دارد.
</description>
						<author>سعیده اسکندری</author>
						<category></category>
					</item>
					
					<item>
						<title>تاثیر طراحی فضا بر اساس علم روانشناسی محیطی، در کاهش مصرف انرژی ؛ نمونه موردی: موسسه اموزش عالی حافظ شیراز</title>
						<link>http://ijurm.imo.org.ir/browse.php?a_id=584&amp;sid=1&amp;slc_lang=fa</link>
						<description>
محدودیت منابع انرژی و افزایش مشکلات زیست‌محیطی، توجه به راه‌حل‌های امکان‌پذیر برای کاهش مصرف انرژی را چه به‌طور مستقیم و چه غیر‌مستقیم از اهمیت فراوان برخوردار می سازد. امروزه در علم روانشناسی محیط، تاثیر محیط بر انسان و رفتارهای او، بر هیچ متخصص و طراحی پوشیده نیست. از طرفی قابل پیش بینی است که این رفتارها به نوبه خود، مصرف انر‍‍‍‍‍‍‍ﮊی را تحت شعاع قرار می‌دهند. برای شناخت بیشتر این موضوع لازم است از تمام علوم و حرف مرتبط با مسائل انسانی- محیطی کمک گرفته شود. این شناخت به معماران و شهرسازان این امکان را خواهد داد تا بر اساس استنباطات منطقی پیشنهادات و تصمیمات لازم برای ارائه طرح های شایسته را اتخاذ نمایند. در این مقاله تلاش گردید، ابعاد و نوع تاثیرات محیط کالبدی (مانند نور، رنگ، نظم، تبلیغات، فرم) بر انسان و رفتار او بررسی گردد. پژوهش از نوع کاربردی می باشد که به روش پیمایشی با تهیه پرسشنامه مؤلفه‌های محیط کالبدی که بر رفتار انسانی در راستای بهینه‌سازی مصرف انرژی تاثیر‌گذار خواهند ‌بود، در شش دسته کلی: مولفه های شکلی-کالبدی، اقلیمی، انسانی-جمعی، کیفیت محیطی، منفی، القایی، شناسایی و دسته بندی شده‌اند. در انتها نیز این دسته بندی در هفده ریزمولفه، در نمونه موردی مورد ارزیابی قرار گرفته و پیشنهاداتی ارایه شده است تا با کنترل عوامل افزاینده و تشویق عوامل کاهنده، بنا به موقعیت، بتوان به کاهش مصرف انرژی در ساختمان دست یافت و ابعاد اقتصادی آن را بهینه کرد.
</description>
						<author>آرش پسران</author>
						<category></category>
					</item>
					
					<item>
						<title>اصول و معیارهای طراحی ساماندهی رود- دره های فصلی؛ نمونه موردی: رود- دره فصلی ورودی شهرستان کرج</title>
						<link>http://ijurm.imo.org.ir/browse.php?a_id=585&amp;sid=1&amp;slc_lang=fa</link>
						<description>
رود دره‌ها مهمترین عناصر طبیعی شهر به شمار می رود و به مثابه اندامهای شهری، پیوند دهنده انسان، شهر و طبیعت بوده، در ارتقاء کیفیت محیط شهری نقش ارزنده ای را ایفا می کنند. گسترش بی رویه شهرها این ثروت را مورد هجوم قرارداده و در یک سیر قهقرایی موجب ناشناخته ماندن ارزش آن در طرحهای شهری شده است. بعضاَ بستر رود- دره‌ها به جای آنکه به عنوان یک فضای شهری دلپذیر مورد استفاده قرار گیرد به عنوان یک فضای زاید، غیر قابل استفاده، خطرناک، نا امن، متروکه و بازمانده شهری به حساب می آید؛ به‌طوریکه با تبدیل شدن آنها به کانال بتنی، باعث افول چشم اندازها و ارزشهای بصری و ایجاد منظره شهری هولناک شده است. رود- دره واقع در ورودی شهر کرج نیز از این آسیب دور نمانده است و علیرغم وجود آب در چند ماه از سال و موقعیت خاص قرارگیری خود - واقع شدن در ورودی شهر و نزدیکی به مسیر جاده چالوس قابلیت تبدیل به فضایی مطلوب و مکانی دلنشین برای گردشگری و گذراندن اوقات فراغت را دارد. ساماندهی و تجهیز رود دره ها به عنوان یکی از کانون های اصلی تفریح و تفرج و ورزش شهروندان و ساماندهی ورودی شهرو برجسته ساختن نقش حیاتی رود-دره برای ایجاد رشته طویل سراسری فضای پیوسته سبز از اهداف اصلی این تحقیق می باشد. از این روی در این تحقیق به مطالعۀ وضع موجود و تجزیه و تحلیل رود فصلی کرج پرداخته و بر اساس پتانسیل‌ها و محدودیت‌ها، فرصت‌ها و تهدیدها به ساماندهی آن و تأثیرش بر ورودی شهر کرج می پردازیم.
</description>
						<author>محمدرضا بمانیان</author>
						<category></category>
					</item>
					
					<item>
						<title>بررسی اثرات اجرای قوانین اصلاحی تخلفات کالبدی بر بهبود ساختار فیزیکی شهر تهران در دهه های اخیر (نمونه موردی: منطقه یک شهر تهران)</title>
						<link>http://ijurm.imo.org.ir/browse.php?a_id=587&amp;sid=1&amp;slc_lang=fa</link>
						<description>ساختار فضایی از کلیدی ترین مفاهیم رایج در عرصه برنامه ریزی و طراحی شهری است، چرا که با تمام عناصر و مؤلفه های ساختاری شهر درگیر بوده و مبین چگونگی استقرار و عملکرد این عناصر در سطح شهر است. برای تشخیص و سنجش کارایی و کیفیت عملکردی عناصر ساختار فضایی شهر و خصوصیات هر یک، معیارهای گوناگونی می توان اختیار کرد که با توجه به اهمیت وافر و روزافزون مفهوم توسعه و متعاقب آن توسعه شهری که از اهداف اصلی هزاره سوم به شمار می رود، معیارهای برنامه ریزی از مهمترین آن ها در تبیین مفهوم و طراحی ساختار فضایی شهر هستند و در صورت رعایت این معیارها، دستیابی به محیط شهری مطلوب زندگی با کیفیت های زیستی بالا، که شهروندان به راحتی در آن به حقوق گمشده شهروندی خود برسند، امکان پذیر به نظر می رسد. در این مقاله سعی شده است نقش آراء کمیسیون ماده صد شهرداری منطقه یک تهران در بازدارندگی و کنترل تخلفات ساختمانی بررسی شود. مدل ارائه شده در این پژوهش با توجه به توابع ریاضی به کار گرفته شده معرفی می گردد. با توجه به تقریب خوبی که توابع ریاضی حاصل بر روی پارامترهای موجود دارند، می توان از آنها برای پیش بینی ها و انجام بررسی های دیگر استفاده نمود. یافته های پژوهش با بررسی تخلفات ساختمانی در دوره زمانی ده ساله (85-75) که در  کمیسیون ماده صد شهرداری مطرح شده است نشان می دهد که تخلفات ساختمانی هرسال بیش از سال قبل رخ داده است.</description>
						<author>رضا نگهبان</author>
						<category></category>
					</item>
					
					<item>
						<title>بررسی و بازبینی جایگاه اندیشه‌های جامعه شناسی‌شناختِ معماری در عصر جهانی شدن با تاکید بر حوزه اندیشیدگی زمینه‌گرای اجتماعی</title>
						<link>http://ijurm.imo.org.ir/browse.php?a_id=588&amp;sid=1&amp;slc_lang=fa</link>
						<description>
معماری و جامعه ارتباط نزدیک و تنگاتنگی باهم دارند؛ چنانکه تغییر انسان و جامعه به معنای تغییر ارزشها و هنجارهای اجتماعی است که رفتار و گرایشهای جامعه را تغییر می دهد. این تغییر باعث تحول دائمی معماری می شود، به طوری‌که دیده می شود که ارزشهای معماری دیروز تبدیل به ضد ارزشهای امروز می شوند. بر این اساس، در نظرگیری جایگاه اندیشه اجتماعی در شکلدهی به معماری و شهرسازی معاصر خاصه در عصر جهانی شدن، از الزامات حوزه اندیشیدگی فرهنگی و حتی روش‌شناختی معماری می باشد. این پژوهش از روش تحقیق، «توصیفی- تحلیلی» و «تطبیقی» است که از «روش تحلیل استدلال منطقی» بنا به ماهیت تحقیق که دارای «رویکرد بنیادی» است، بهره برده است. اطلاعات در رابطه با تئوری های اجتماعی، فرهنگ و هویت جامعه معاصر از منابع کتابخانه ای و اسنادی با «روش استخراج و استنتاج مستقیم و بی واسطه» حاصل شده است. در پایان باید گفت که، جامعه شناسی شناخت در حوزه معماری و شهرسازی باید راهکارها و وجوهی را مشخص کند که از طریق آنها میتوان بر اساس انتخاب معیارهای درست انسانی در جامعه، هدایت پدیده‌های اجتماعی مانند معماری و شهرسازی میسر گرداند؛ لذا درنظرگیری ابعاد فرهنگی و انسان‌شناختی شکل گیری فضاهای شهری و سکونتگاه های انسانی امری ضروری است که بیانگر تغییر پارادایم های رایج و التفات به جایگاه اصیل فرهنگ و اجتماع و گونه‌گونی و تمایزها و افتراق‌های مفهومی و ماهیتی آنها با هم در حوزه قلمروپژوهی (بستر و زمینه، محتوا و ماهیت و روش شناسی) خاصه در مقوله طراحی معماری و شهر باشد.
</description>
						<author>بهنام رجبی فر</author>
						<category></category>
					</item>
					
	</channel>
</rss>
