<add><doc><field name="journal_id">10014</field><field name="abstract"> آگاهی از نگرش‌های شغلی کارکنان همواره بعنوان یکی از ابزارهای مدیریتی مهم در سازمان‌ها بکار گرفته شده است. چرا که نگرش‌های شغلی کارکنان می‌تواند رفتار آنها را در محیط‌های کاری تحت تاثیر قرار دهد. لذا، درک این نکته مهم است که چه عواملی می‌توانند بر نگرش‌های شغلی کارکنان تاثیرگذار باشند. در همین رابطه و با توجه به افزایش سطح بلوغ کارکنان و دانش محور شدن بسیاری از سازمانها، دو عامل اعتماد سازمانی و قراردادهای روانشناختی در این تحقیق مورد توجه قرار گرفته و ارتباط آنها با نگرش‌های شغلی کارکنان بررسی شده است. در این فرآیند، ضمن بررسی مبانی نظری و چگونگی ارتباط بین عوامل و اجزای تشکیل دهنده هر یک از متغیرهای مورد بررسی، مدل مفهومی تحقیق استخراج شده و در یکی از شرکت‌های زیرمجموعه شرکت ملی نفت ایران مورد آزمون قرار گرفته است. روش تحقیق مورد استفاده در این تحقیق، توصیفی از نوع همبستگی بوده است. نتایج حاکی از وجود رابطه مثبت و معنادار بین سه متغیر اعتماد سازمانی، قراردادهای روانشناختی و نگرش‌های شغلی با یکدیگر می‌باشد. همچنین، نقش میانجی قرارداد روانشناختی در رابطه میان اعتماد سازمانی و نگرش‌های شغلی نیز مورد تایید قرار گرفت. </field></doc></add>