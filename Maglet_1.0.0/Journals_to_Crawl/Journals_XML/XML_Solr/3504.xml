<add><doc><field name="journal_id">10013</field><field name="abstract">پژوهش حاضر با روش روش تحقیق توصیفی و از نوع همبستگی انجام یافته است. جامعه آماری این تحقیق شامل ۳۴۵ نفر از معلمان مقطع متوسطه دوم شهر شیراز است که با استفاده از روش نمونه گیری خوشه­ای چند مرحله­ای انتخاب و به پرسشنامه رهبری اصیل آوولیو و گاردنر (۲۰۰۵)، پرسشنامه سرمایه روان شناختی لوتانز، آوولیو و آوی (۲۰۰۷) و پرسشنامه هیجانات تدریس فرینزل (۲۰۱۴) پاسخ دادند. داده­های به دست آمده از نمونه با استفاده از نرم افزار آماری LISREL و به روش تحلیل مسیر مورد تحلیل قرار گرفت. نتایج پژوهش به شکل کلی نشان داد که ابعاد ادراک از رهبری اصیل دارای اثر مستقیم و مثبت بر سرمایه­های روان شناختی هستند. به علاوه، سرمایه­های روان شناختی بر هیجان­های مثبت تدریس دارای اثر مستقیم، مثبت و معنادار بودند. مطابق با یافته­ها، خودآگاهی، اخلاق مداری، پردازش متوازن و شفافیت رابطه‌ای از طریق نقش واسطه خوش بینی، خودکارآمدی، امیدواری و تاب آوری بر هیجان­های مثبت تدریس دارای اثر غیرمستقیم و معنادار بودند.</field></doc></add>