<add><doc><field name="journal_id">10031</field><field name="abstract">در این مقاله در چارچوب مبانی نظری فرضیۀ مشارکت گرایس [۱] که مبتنی بر منظور و معناست، سعی شده است با اتخاذ روش تحلیلی  توصیفی، به تجزیه­وتحلیل دو متن محاوره‌ای (یک نمایشنامه به زبان فارسی و یک نمایشنامه به زبان انگلیسی) پرداخته شود و با ارائه جداول توزیع فراوانی عدم تحقق هریک از قواعد اصول مشارکت میزان تخطی از هر قاعده مشخص و همچنین به روش‌ها و انگیزه‌هایی که سبب تحقق­نیافتن این قواعد در هرکدام از نمایشنامه­ها می­شود اشاره شود. درنهایت نتایج کمی و کیفی حاصل از بررسی این دو نمایشنامه با هم مقایسه شده است تا تفاوت­هاو شباهت­هایی را که این­دو به­لحاظ عدم رعایت قواعد اصل مشارکت گرایس و دلایل و انگیزه­های آن دارند مشخص شود. نتایج این تحقیق نشان می­دهد که بین نحوه رعایت و عدم رعایت قاعده­های اصل مشارکت بین سخنگویان فارسی­زبان و انگلیسی­زبان تفاوتهای معناداری وجود دارد که از تفاوتهای فرهنگی موجود در جوامع مذکور نشأت می­­گیرد. نتایج این تحقیق می‌تواند هم در آموزش زبان فارسی و انگلیسی به­عنوان زبان دوم و هم در امر ترجمه از فارسی به انگلیسی یا بالعکس مورد استفاده قرار گیرد. 
 

 
 [۱]. Grice's co- operative principle</field></doc></add>