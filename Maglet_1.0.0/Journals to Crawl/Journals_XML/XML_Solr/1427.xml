<add><doc><field name="journal_id">10005</field><field name="abstract">مفهوم رویا اغلب به طور غیر مستقیم در بسیاری از شاخه‌های مطالعات سازمان و مدیریت استفاده می‌شود. رویاها تحت کنترل نیستند اما تا حدی قابل استفاده هستند و منبع خلاقیت فردی برای بهبود تغییرات سازمانی می‌باشند. بنابراین این پژوهش در نظر دارد به بررسی هدایت رویای کارکنان در جهت توسعه منابع‌ انسانی در سازمان‌های دولتی بپردازد. پژوهش حاضر از حیث هدف، کاربردی و از لحاظ شیوه‌ی گردآوری داده‌ها از نوع پیمایشی – اکتشافی می‌باشد. داده‌های مورد استفاده در این تحقیق از نوع کیفی می‌باشد که از طریق مصاحبه با کارشناسان و سطوح سرپرستی کارکنان دانشگاه تهران جمع‌آوری شده است. نمونه آماری پژوهش شامل ۱۶ نفر از کارشناسان و سطوح سرپرستی دانشکده‌های دانشگاه تهران (حد اشباع) است که با روش گلوله برفی انتخاب شده‌اند. جهت تجزیه و تحلیل داده‌های بدست آمده از مصاحبه، از تحلیل تم استفاده شده است و در نهایت ۴ تم اصلی «ایجاد رویا، پرورش رویا، سازماندهی رویا و سلسله مراتب رویا» شناسایی شد.</field></doc></add>