<add><doc><field name="journal_id">10008</field><field name="abstract">ادعاها به ویژگی­های ذاتی صنعت ساخت تبدیل شده­اند. مطالعه­هایی برای شناسایی علل این ادعاها انجام شده است، اما این مقوله­ها هنوز رواج دارند. شاید دلیل این امر، نیاز به درک بهتر پیچیدگی بین متغیرهای علّی ایجاد ادعاست. در این راستا می­توان به وجود تحریم­ها در سال­های اخیر و آثار احتمالی آن بر صنعت ساخت و درنتیجه، بر ایجاد ادعا اشاره کرد؛ بنابراین، ابتدا با استفاده از اطلاعات جمع­آوری­شده، 15 علت ایجاد ادعا- که بر اثر اعمال تحریم­ها در پروژه­های طرح و ساخت به­وجود آمده است- مشخص شده و با استفاده از آن، یک مدل علّی - معلولی از تأثیر تحریم­ها بر ایجاد ادعا توسعه یافته است. سپس سیستم مورد مطالعه، در سه سناریو مختلف از اعمال تحریم­ها شبیه­سازی شده است. نتایج نشان می­دهد بروز تحریم­ها با تأثیر گذاشتن بر بعضی دیگر از جنبه­های پروژه، سبب بروز ادعاهای جدید می­شود و بر افزایش زمان و هزینه، به‌عنوان علل اصلی ایجاد ادعا اثر می­گذارد. این تأثیرها با افزایش شدت تحریم­ها افزایش می­یابد و موجب رشد شدید و نمایی ادعاهای پیمانکاران می­شود.</field></doc></add>