<add><doc><field name="journal_id">10038</field><field name="abstract">قابلیت فشردگی (  Compressibility  )  توده خاک یکی از مهمترین پارامترهای خاک می­باشد که برای طراحی­های ژئوتکنیک ضروری است. با توجه به اینکه تعیین شاخص قابلیت فشردگی از آزمایش تحکیم نسبتاً وقت­گیر است محاسبه این شاخص از فرمول­های تجربی بر اساس خصوصیات خاک می­تواند مفید باشد. در طی دهه­های اخیر، چندین رابطه تجربی برای تخمین قابلیت فشردگی با استفاده از پارامترهایی مانند درصد رطوبت طبیعی، حد روانی، شاخص خمیری، وزن مخصوص و دیگر پارامترهای خاک ارائه شده است. در این تحقیق ابتدا بر اساس داده‌های 115 مورد مطالعه از 8 سایت در نقاط مختلف کشور به کمک رگرسیون ساده و چند متغیره روابط تجربی برای ارتباط بین شاخص قابلیت فشردگی و دیگر پارامترهای خاک مانند حد روانی، حد خمیری، شاخص خمیری، نسبت پوکی در حد روانی و نسبت پوکی در حد خمیری پیشنهاد شد. سپس به عنوان روش جایگزین یک مدل شبکه عصبی مصنوعی برای تخمین شاخص قابلیت فشردگیارائه گردید. شاخص قابلیت فشردگی به عنوان تابعی از 5 پارامتر شامل شاخص خمیری، درصد ذرات ریزدانه، نسبت پوکی در حد روانی، نسبت پوکی در حد خمیری و وزن مخصوص مدل شد. در نهایت مدل‌های ارائه شده با هم مقایسه گردید. نتایج نشان داد که مدل شبکه عصبی از عملکرد بهتری نسبت به روابط تجربی دیگر برای پیش­بینی شاخص قابلیت فشردگی خاک‌های ریزدانه برخودار می­باشد.</field></doc></add>