<add><doc><field name="journal_id">10006</field><field name="abstract">سرمایة اجتماعی مفهومی است که در حوزه­های گوناگون مطرح شده­ است. اهمیت سرمایة اجتماعی این است که سبب اجتماع افراد می‌شود و انجام‌دادن موفقیت‌آمیز فعالیت­ها را ممکن می­کند. هوش هیجانی نیز نقشی اساسی در محیط کار دارد. با توجه به وابسته‌بودن سرمایة اجتماعی به روابط بین افراد و تأثیر هوش هیجانی بر روابط بین‌فردی، هدف پژوهش حاضر، بررسی تأثیر سرمایة اجتماعی بر کارآفرینی سازمانی و رفتار شهروندی سازمانی با توجه به نقش تعدیلگر هوش هیجانی است. برای نیل به این هدف، فضای نمونه ۱۸۴ نفری از کارمندان دانشگاه یزد است که با فرمول کوکران و روش نمونه‌گیری تصادفی طبقه‌ای انتخاب شد. ابزار گردآوری داده­ها پرسشنامه است که روایی آن با نظر استادان تأیید شد. پس از تکمیل نمونة اولیه، پایایی پرسشنامه با محاسبة آلفای کرونباخ تأیید شد. داده­های جمع­آوری‌شده با نرم­افزارهای SPSSو SmartPLS۲ تحلیل شد. نتایج نشان داد سرمایة اجتماعی بر کارآفرینی سازمانی و رفتار شهروندی اثر مثبت و معنادار دارد. همچنین، متغیر هوش هیجانی علاوه بر نقش تعدیل­گر، اثر مستقیم و معنادار بر کارآفرینی و رفتار شهروندی دارد.</field></doc></add>