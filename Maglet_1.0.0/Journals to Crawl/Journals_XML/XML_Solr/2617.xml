<add><doc><field name="journal_id">10014</field><field name="abstract">مدیریت استعدادها یکی از جدیدترین مباحث مدیریت منابع انسانی است که در سال‌های اخیر توانسته است توجه بسیاری از فعالان این حوزه را در جهان به خود جلب نماید. پیاده‌سازی موفق این نظام می‌تواند آثار فراوانی در ایفای نقش راهبردی حوزه مدیریت منابع انسانی سازمان داشته باشد. صنعت نفت ایران به عنوان یکی از مهمترین مجموعه‌های اقتصادی و فنی در کشور، زمینه‌های فراوانی برای پیاده‌سازی این نظام دارد. این مقاله با مصاحبه با خبرگان صنعت نفت کشوربا استفاده از نمونه گیری گلوله برفی و تحلیل محتوای کیفی آنها تلاش کرده است تا با بررسی عوامل محیطی و سازمانی اثرگذار بر اجرای نظام مدیریت استعدادها در صنعت را یادآور شود و جهت‌گیری کلان مورد نیاز برای پیاده‌سازی آن را تعیین کند. محققین این عوامل اثرگذار را در ۳ سطح محیط عمومی صنعت نفت، چالش‌های موجود منابع انسانی صنعت نفت و تعریف استعداد در صنعت دسته بندی و رویکرد توسعه‌ای رقابتی را برای اجرای نظام مدیریت استعدادها در صنعت نفت کشور پیشنهاد کرده‌اند. 
 </field></doc></add>