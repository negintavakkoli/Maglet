<add><doc><field name="journal_id">10014</field><field name="abstract">  هدف از پژوهش حاضر شناسایی عوامل موثر در توسعه اخلاق حرفه‌ای و ارائه مدلی در این زمینه بود. این پژوهش بر اساس هدف، اکتشافی-توصیفی و بر اساس نتیجه، کاربردی- توسعه‌ای بوده و از روش ترکیبی با ابزار پرسش‌نامه‌ محقق ساخته و تحلیل محتوا به انجام رسیده است. در ابتدا، عوامل موثر در توسعه اخلاقِ حرفه‌ای به روش تحلیل محتوا از دیدگاه صاحب نظران شناسایی گردید. جامعه آماری شامل 220 نفر از کارکنان امور بین‌المللِ شرکت ملی نفت ایران بود که با استفاده از جدول مورگان، 136 نفر با روش نمونه‌گیری هدفمند انتخاب شدند. روایی پرسش‌نامه از طریق نظرسنجی از صاحب‌نظران و متخصصان و پایایی آن با استفاده از ضریب آلفای کرونباخ (با ضریب 0.7) بررسی و تایید شد. نتایج نشان داد که عوامل فرهنگی، پایه‌ای، ارزشی، سازمانی و مدیریتی در توسعه اخلاق حرفه‌ای موثر است و عوامل مدیریتی بر اساس تعیین ضریب مسیر (0.85) به‌عنوان متغیری قوی، در توسعه اخلاق حرفه‌ای موثر می‌باشد.  </field></doc></add>