<add><doc><field name="journal_id">10010</field><field name="abstract">تحقیق حاضر براساس اهمیت فزایندۀ مقابله با بدبینی سازمانی و کاهش تبعات مضر آن برای سازمان‌ها سعی دارد تأثیر عوامل مطرح در رفتار سازمانی مثبت‌گرا در کاهش بدبینی سازمانی را بررسی کند. بدین‌منظور سعی شده است تا روابط بین سرمایۀ روان‌شناختی مثبت و توانمندسازی روان‌شناختی به‌منزلۀ متغیرهای مهم در رفتار سازمانی مثبت‌گرا و بدبینی سازمانی تجزیه و تحلیل شود. نکتۀ مهم اینکه در این بین به نقش رهبری اخلاقی به‌منزلۀ متغیر میانجی توجه شده است. تحقیق حاضر، پژوهشی توصیفی و از نوع پیمایشی است که کارکنان شعب سازمان تأمین اجتماعی استان قم جامعۀ آماری آن را تشکیل داده و داده‌های موردنیاز از طریق پرسش‌نامه از آن‌ها جمع‌آوری شده‌اند. داده‌های به‌دست‌آمده با استفاده از نرم‌افزارهای SPSS ۲۲ و AMOS ۲۲ تجزیه و تحلیل شدند. نتایج تحلیل رگرسیون و آزمون معادلات ساختاری نشان داد سرمایۀ روان‌شناختی، توانمندسازی روان‌شناختی و رهبری اخلاقی می‌توانند تأثیری منفی در بدبینی سازمانی داشته باشند. ضمن اینکه رهبری اخلاقی در این خصوص نقش میانجی دارد.</field></doc></add>