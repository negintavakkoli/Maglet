<add><doc><field name="journal_id">10042</field><field name="abstract">چکیده: دستیابی به معیارهای فنی که با به‌کار بستن آن‌ها در مرحله طراحی معماری ساختمان‌های تجاری بزرگ‌مقیاس که به عنوان یکی از کاربری‌های مهم در برنامه‌ریزی شهری محسوب می‌گردد، می‌تواند سطح امنیت شهروندان را در برابر انواع تهدیدات و مخاطرات طبیعی، افزایش دهد و موجب کاهش آسیب‌پذیری و ارائه استمرار خدمات و فعالیت این ساختمان‌ها می‌شود. پژوهش حاضر با ماهیت توسعه‌ای- کاربردی و روش توصیفی- پیمایشی، به بررسی موضوع در ساختمان‌های تجاری بزرگ مقیاس پرداخته است. در این پژوهش، برای ارزیابی فضای معماری ساختمان‌های تجاری بزرگ‌مقیاس، پنج معیار استمرار فعالیت در شرایط اضطراری، هزینه، تسهیل خروج اضطراری، کاهش اثر انفجار و زلزله در نظر گرفته شده است. این پژوهش، با بهره‌گیری از روش‌های Swara و Smart به بررسی موضوع و ارائه مدل جهت ارزیابی آسیب‌پذیری فضای معماری، پرداخته است. نتایج حاصل از ارزیابی معیارها و شاخص‌های فضای معماری، نشان می‌دهد معیارهای قابلیت کاهش اثر انفجار، تسهیل خروج اضطراری، استمرار فعالیت در شرایط بحران، زلزله و هزینه با وزن‌های ۳۰۵۶/۰، ۲۷۷۸/۰، ۲۳۱۵/۰، ۱۸۵۲/۰ و ۱۵۴۳/۰ در رتبه‌های اول تا پنجم قرار گرفته‌اند. با بهره‌گیری از مدل ارائه شده، می‌توان فضای معماری ساختمان‌های تجاری بزرگ‌مقیاس در برابر تهدیدات و مخاطرات شهری را مورد ارزیابی آسیب‌پذیری قرار داد و همچنین میزان آسیب‌پذیری و نقاط ضعف این ساختمان‌ها در هر شاخص و معیار را بررسی کرد.</field></doc></add>