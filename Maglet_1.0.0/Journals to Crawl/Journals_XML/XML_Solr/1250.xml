<add><doc><field name="journal_id">10042</field><field name="abstract">یکی از مهم‌ترین و حیاتی‌ترین بافت‌های فرسوده در کشور، مجموعه پیرامون حرم مطهر حضرت رضا (ع) می‌باشد. مهم‌ترین معضل تأمین مالی این بافت، عدم تأمین وجوه لازم جهت احداث فضاهای عمومی می‌باشد. در تحقیق حاضر، تمایل افراد به مشارکت در بهسازی بافت فرسوده پیرامون حرم مطهر امام رضا (ع) از طریق خرید اوراق وقف و قرض‌الحسنه با استفاده از روش ارزش‌گذاری مشروط و مصاحبه با ۲۴۰ زائر و مجاور برآورد شد. به‌ منظور تمایز عوامل مؤثر بر تصمیم به مشارکت و میزان مشارکت، از الگوی توبیت و روش دومرحله‌ای هکمن استفاده شد. با حذف پاسخ‌های ناقص، ۵۷ درصد از افراد حاضر به خرید اوراق وقف و ۴۸ درصد از افراد حاضر به مشارکت در قرض‌الحسنه بوده‌اند. نتایج الگوی هکیت نشان داد، متغیرهای اعتماد به نهادهای محلی و آگاهی اجتماعی، بر تصمیم پاسخگویان برای خرید اوراق، اثر معنی‌دار دارد و احساس تعلق نسبت به شهر و محله بر میزان تمایل به مشارکت تأثیر دارد. در مورد قرض‌الحسنه متغیر آگاهی اجتماعی، بر تصمیم پاسخگویان برای مشارکت در قرض‌الحسنه، اثر معنی‌دار دارد. احساس تعلق نسبت به شهر و محله و وضعیت اقتصادی خانواده، بر میزان تمایل به مشارکت تأثیر دارد. در حالی‌که اعتقاد به قرض‌الحسنه و متغیرهای اعتماد به نهادهای محلی، هم در مرحله اول (تصمیم به پرداخت) و هم در مرحله دوم (میزان تمایل به پرداخت) بر پاسخگویان، اثر معنی‌دار دارد. میانگین تمایل به مشارکت در قرض‌الحسنه هر نفر ۷، ۴۵۰، ۰۰۰ریال و اوراق وقف ۱، ۶۶۰، ۰۰۰ ریال برآورد شد. </field></doc></add>