<add><doc><field name="journal_id">10038</field><field name="abstract">هدف این مقاله بررسی تاثیر فاصله داری درزه ناممتد از برنده u شکل بر مکانیزم رشد ترک می‌باشد. همچنین مطالعه اینکه با تغییر زاویه داری درزه ناممتد نسبت به افق و تعداد درزه ناممتد، مکانیزم رشد ترک چگونه تغییر می‌کند. به این منظور ۹ نمونه‌های با ابعاد cm ۱۰* cm ۱۰* cm ۵ حاوی درزه ناممتد ساخته شد. سه نمونه اول دارای یک درزه ناممتد با زاویه داری‌های ۰، ۴۵ و۹۰ درجه، طول ۲ سانتی متر و فاصله درزه تا برنده u شکل ۲ سانتی متر می‌باشد. سه نمونه دوم دارای یک درزه ناممتد با زاویه داری‌های ۰، ۴۵ و۹۰ درجه، طول ۲ سانتی متر و فاصله درزه تا برنده u شکل ۴ سانتی متر میباشد. سه نمونه سوم دارای دو درزه ناممتد با زاویه داری‌های ۰، ۴۵ و۹۰ درجه که طول درزه‌های ناممتد ۲ سانتی متر و فاصله درزه ناممتد اول تا برنده u شکل ۲ سانتی متر و فاصله درزه ناممتد دوم از درزه ناممتد اول ۲ سانتی متر میباشد. نمونه‌ها با نرخ mm/s ۰۱/۰ تحت آزمایش قرار گرفتند. همزمان با انجام مطالعات آزمایشگاهی، شبیه سازی عددی توسط نرم افزار FRANC۲D نیز بر روی نمونه‌های حاوی درزه‌های ناممتد انجام شد. نتایج نشان می‌دهند که فاصله داری درزه ناممتد اتا برنده u شکل، زاویه داری درزه ناممتد و تعداد درزه ناممتد تاثیر بسزایی برمکانیزم رشد ترک دارد. همچنین نتایج نشان دادند که مود شکست و الگوی شکست نمونه‌های آزمایشگاهی و مدل‌های عددی مشابه می‌باشند.</field></doc></add>