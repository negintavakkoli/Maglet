<add><doc><field name="journal_id">10005</field><field name="abstract"> در سازمان ­ های امروزی تاکید می­شود که منابع انسانی ارزش راهبردی دارد و سازمان را از دیگر رقبایش متمایز می‌­ کند؛ یعنی می­ توان مهارت­ها و توانمندی‌های افراد یک سازمان و چگونگی به کارگیری آن­ها را به منزله عامل مهم مزیت رقابتی آن، به حساب آورد. د ر این امتداد تاکید می­ شود که جذب و استخدام اثربخش در سازمان­ها، امری اساسی و راهبردی است. از جمله تحولاتی که در دهه ­­های اخیر، در ارتباط با جذب نیروی انسانی با هدف افزایش کارایی و موثرتر شدن فرایند آن پیش آمده است، استفاده از رویکرد برون­­سپاری فرایند جذب نیروی انسانی است. برون­سپاری فرایند جذب نوعی برون­سپاری فرایند کسب و کار است. هدف اساسی این پژوهش، بررسی مزایا و معایب برون­سپاری فرایند جذب منابع انسانی است. جهت بررسی این موضوع از روش تحقیق کیفی استفاده شد و نتایج حاصل از ۱۲ مصاحبه با ۷ مدیر و ۵ کارشناس در شرکت ارتباطات سیار همراه اول، نشان می­دهد که برون­سپاری فرایند جذب منابع انسانی علاوه بر قوت­ها، محدودیت­ها و مشکلاتی که به طور نسبتا گسترده­ای در ادبیات دانشگاهی مورد بحث قرار گرفته است، مزایا و معایب دیگری نیز به دنبال دارد که در این پژوهش مطرح شده است. در نهایت یافته ­های این پژوهش نشان دهنده ۸ تم اصلی است که ۴ تم مربوط به مزایا و ۴ تم دیگر، بیان کننده معایب برون­سپاری فرایند جذب منابع انسانی است. </field></doc></add>