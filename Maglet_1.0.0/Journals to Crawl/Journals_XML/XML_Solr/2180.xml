<add><doc><field name="journal_id">10008</field><field name="abstract">در این مقاله، مدلی ترکیبی مبتنی بر روش‌های تحلیل سلسله‌مراتبی (AHP)- تحلیل مؤلفه‌های اصلی (PCA)- تحلیل پوششی داده‌ها (DEA) برای ارزیابی عملکرد شرکت‌های بیمه در ایران ارائه می‌شود و با استفاده از آن، چهارده شرکت بیمه با سیزده شاخص استاندارد، رتبه‌بندی می‌شوند. با توجه به ضعف مدل DEA، در مسائلی با متغیرهای زیاد و واحدهای تصمیم کم، از روش PCA برای کاهش بعد مسئله استفاده می‌شود. از طرفی، نتایج رتبه‌بندی به‌دست‌آمده از روش PCA-DEA، کاملاً عینی و تنها بر مبنای الگوی داده‌هاست؛ بنابراین، با استفاده از مدل AHP، نظرهای کارشناسی را در رتبه­بندی وارد می‌کنیم. در انتها، رتبه­بندی، یک­بار به­وسیلة مدل پیشنهادی و یک­بار با مدل PCA-DEA انجام و نتایج این دو روش، با هم مقایسه می­شوند و دربارة آنها بحث می‌‌‌‌‌‌‌شود. نتایج مدل ارائه­شده نشان می­دهد که سه شرکت بیمة دانا، رازی و دی، رتبه‌های اول تا سوم را به­دست می­آورند.</field></doc></add>