<add><doc><field name="journal_id">10038</field><field name="abstract">محدوده مطالعاتی این تحقیق در پهنة زمین‎شناسی سنندج سیرجان قرار دارد. در این ناحیه، جنبش‎های متعدد تکتونیکی موجب ایجاد انبوهی از گسل‎خوردگی‎ها، زون‏های خرد شده و شکستگی‏های متعدد در توده‎سنگ‎ها شده است. در کاوشهای ساختگاهی قطعه 3و4 تونل قمرود، انجام مطالعات زیرسطحی با محدودیت مواجه بوده است و اطلاعات حاصل از گمانه‏های اکتشافی، منجر به شناسایی شرایط زیرسطحی در مناطق بحرانی نشده است. شرایط نامساعد زمین‎شناسی، باعث چندین مورد توقف TBM و تأخیرات طولانی‎مدت (مجموعاً حدود 600 روز توقف کامل) در روند حفاری شده است. عمده مشکلات به دلیل برخورد دستگاه حفار با زون‎های گسلی بوده است. در این پژوهش با برگردان دو بُعدی داده‏های مقاومت سنجی، میزان پتانسیل مطالعات ژئوفیزیکی طرح جهت شناسایی شرایط زیرسطحی در مسیر حفاری، مورد بررسی قرار گرفته است. نتایج حاصل از تحلیلهای دو بُعدی که نحوه توزیع لایه‏ها بر اساس مقاومت ویژه آنها را ارائه کرده است حاکی از وجود چند زون با مقاومت ویژه پایین در مسیر تونل است که منطبق با محل زون‎های خرد شدة گسلی و نیز تغییرات سنگ‏شناسی در مسیر حفاری می‏باشد. نتایج حاصل بیانگر این حقیقت است که پردازش دو بُعدی داده‎های مقاومت سنجی، امکان دستیابی به اطلاعاتی قابل توجه از شرایط زیرسطحی را فراهم آورده است که میتوانست در مرحله مطالعات ساختگاهی (جانمایی مناسبتر گمانه‎های اکتشافی و ...) و نیز در مرحله اجرای تونل مورد استفاده قرار گیرد</field></doc></add>