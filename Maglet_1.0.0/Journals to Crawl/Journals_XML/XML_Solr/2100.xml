<add><doc><field name="journal_id">10010</field><field name="abstract">پژوهش حاضر ذهنیت‌های اعضای دانشگاه ولی عصر رفسنجان را دربارة کاربرد فناوری اطلاعات مطالعه می‌کند و با به‌کارگیری روش کیو به دنبال شناخت ذهنیت‌های گروه‌های مختلف دربارة کاربرد فناوری اطلاعات است. بر این اساس بعد از مطالعة تالار گفتمان (دیدگاه‌های مختلف دربارة موضوع پژوهش)، نمونة مناسب کیو به صورت 42 گویه که نمایندة تالار گفتمان است، انتخاب شد. سپس، نمونة افراد مورد نیاز برای مطالعه شامل 58 نفر از استادان، ‌دانشجویان و کارکنان دانشگاه انتخاب شدند و پرسشنامة کیو در اختیار آن‌ها قرار گرفت. بعد از جمع‌آوری و تحلیل داده‌ها سه الگوی ذهنی آشکار شد که بر اساس گزاره‌های متمایزکننده بدین صورت نامگذاری شد: دیده‌بانان[Mj1]  علم، همه‌فن‌حریف‌ها و سرگردانان بی‌اعتنا. نتایج پژوهش نشان می‌دهد الگوی ذهنی دیده‌بانان علم به دلیل تعداد بیشتر مشارکت‌کنندگان و جایگاه مهم مشارکت‎کنندگان نمایندة این الگوی ذهنی در مطالعة کیو، نسبت به سایر الگوها غالب بود.
   
 



 </field></doc></add>