<add><doc><field name="journal_id">10013</field><field name="abstract">روش پژوهش حاضر توصیفی- همبستگی و جامعه آماری شامل کلیه مدیران مدارس متوسطه اول و دوم شهر اصفهان در سال تحصیلی ۹۵-۱۳۹۴ و تعداد آن‌ها ۲۲۲ نفر بود. حجم نمونه بر اساس جدول (Krejcie &amp; Morgan, ۱۹۷۰) برابر با ۱۲۸ نفر برآورد شد که به روش نمونه‌گیری تصادفی خوشه‌ای چندمرحله‌ای انتخاب شدند. ابزارهای اندازه‌گیری شامل پرسشنامه‌های هوش معنوی King, ۲۰۰۸))، استاندارد تعالی سازمانی (Bruce, ۲۰۰۸) و اعتماد سازمانی (Sztompka, ۲۰۰۲) بود که روایی صوری آن‌ها توسط تعدادی از پاسخ‌دهندگان و روایی محتوایی آن‌ها به‌وسیله پنج نفر از متخصصان و اساتید مدیریت آموزشی مورد تأیید قرار گرفت. پایایی ابزارها نیز از طریق ضریب آلفای کرونباخ به ترتیب ۹۳/۰، برای پرسشنامه هوش معنوی، ۸۱/۰ برای پرسشنامه تعالی سازمانی و ۸۸/۰ برای پرسشنامه اعتماد سازمانی محاسبه گردید. تجزیه‌وتحلیل داده‌ها با استفاده از روش‌های آماری مدل معادلات ساختاری، تحلیل رگرسیون و ضریب همبستگی پیرسون انجام شد. نتایج نشان داد اعتماد سازمانی مدیران نقش میانجی مثبت و معناداری بین هوش معنوی با تعالی سازمانی مدارس دوره متوسطه شهر اصفهان دارد. همچنین از میان مؤلفه‌های هوش معنوی مدیران تنها آگاهی متعالی تعالی سازمانی را پیش‌بینی می‌نمود. بین اعتماد سازمانی مدیران با تعالی سازمانی مدارس نیز همبستگی مثبت و معناداری مشاهده شد و مدل پژوهش از برازش مناسبی برخوردار بود.</field></doc></add>