<add><doc><field name="journal_id">10010</field><field name="abstract">بر اساس یافته‌های پژوهش‌ها، مدیران برای پرورش شایستگی‌ها و بهبود عملکرد خود بیشتر شیوه‌های یادگیری غیررسمی را به‌کار می‌گیرند. اما این دغدغه تا کنون در محیط کسب‌وکار ایران پژوهش نشده است. لذا، هدف از انجام‌دادن این پژوهش شناسایی روش‌های یادگیری غیررسمی مدیران منابع انسانی است. به این منظور، با به‌کارگیری رویکرد روایتی و ابزار مصاحبه‌های واقعه‌محور، تجربه‌های ده نفر از مدیران منابع انسانی در ارتباط با طراحی و پیاده‌سازی یکی از سیستم‌های منابع انسانی شناسایی شده است. پس از کدگذاری سه‌مرحله‌ای، در مجموع هفت مقوله و 21 روش یادگیری برای مدیران منابع انسانی سازمان‌های بزرگ شناسایی شد. به منظور اولویت‌بندی روش‌های یادگیری مدیران منابع انسانی 301 پرسشنامه توزیع و جمع‌آوری شده است. نتایج آزمون فریدمن نشان می‌دهد روش‌های یادگیری از طریق تعامل با مشاوران، کارشناسان و مدیران منابع انسانی، یادگیری از طریق گفت‌وگو با مشاور- معلم باتجربه و یادگیری از طریق مطالعة کتاب‌ها، مقالات و منابع علمی و یادگیری از شکست‌های کاری چهار روش یادگیری غیررسمی با اولویت بالاتر در بین مدیران منابع انسانی بوده است.
   
 </field></doc></add>