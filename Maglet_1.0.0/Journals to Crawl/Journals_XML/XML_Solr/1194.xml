<add><doc><field name="journal_id">10042</field><field name="abstract"> 
 در ارزیابی عملکرد سازمان‌ها به منظور شناسایی نقاط قوت و ضعف و میزان دستیابی سازمان‌ها به کیفیت و عملکرد بهتر، به‌کارگیری مدل‌های تعالی سازمانی مؤثر است. هدف پژوهش حاضر، ارزیابی تعالی سازمانی شهرداری تهران از دیدگاه مدیریت منابع انسانی آن بر‌اساس مدل تعالی EFQM می‌باشد. 

 پژوهش حاضر، مطالعه ه ای توصیفی، میدانی و مقطعی است که به ارزیابی تعالی سازمانی شهرداری تهران از دیدگاه مدیران منابع انسانی شهرداری تهران در سال ۱۳۹۳ پرداخته است. جامعه پژوهش شامل ۳۰ نفر از مدیران منابع انسانی شهرداری تهران می‌باشد که به صورت سرشماری انتخاب شدند. جهت گردآوری داده‌ها از پرسشنامه استاندارد مدل EFQM که شامل ۵۰ سؤال است، استفاده شد. سؤالات پرسشنامه براساس شرایط شهرداری تهران، متناسب‌سازی و روایی آن با استفاده از نظرات خبرگان، سنجیده شد و پایایی آن با محاسبه آلفای کرونباخ ۸۸/۰ تأیید گردید. 

 داده‌ها با استفاده از روش‌های آمار توصیفی، آزمون t تک گروهی و آزمون تحلیل واریانس، توصیف و تحلیل شدند. مدیران منابع انسانی شهرداری تهران در این ارزیابی ۸۵/۶۰۹ امتیاز به شهرداری تهران اختصاص دادند که حوزه توانمندسازها ۳۴/۲۹۶ امتیاز و حوزه نتایج ۵۱/۳۱۱ امتیاز کسب کردند. درصد امتیاز هر کدام از عوامل نه‌گانه به ترتیب براساس رهیافت پرسشنامه به این صورت به دست آمد: رهبری ۴۰/۶۳ درصد، سیاست‌گذاری ۶۳/۶۷ درصد، کارکنان ۷۰/۶۲ درصد، منابع ۹۰/۴۰ درصد، فرایندها ۷۱/۶۱ درصد، نتایج مشتری ۹۰/۵۹ درصد، نتایج کارکنان ۰۸/۶۰ درصد، نتایج جامعه ۸۳/۶۶ درصد و نتایج کسب‌و‌کار ۵/۶۴ درصد. نتایج پژوهش نشان می‌دهد که ارزیابی در قالب مدل توصیف شده، ابزار مناسبی در شناسایی وضعیت عملکرد و نقاط قوت و قابل بهبود شهرداری تهران است. بدیهی است که اجرای بهتر برنامه‌ها و دستیابی به تعالی، با همکاری مستمر، امکان‌پذیر می‌شود. همچنین نتایج پژوهش نشان داد که بین سابقه کار مدیران منابع انسانی و ارزیابی آن‌ها در زمینه معیارهای کیفیت در شهرداری تهران و بین تحصیلات و مناطق مختلف شهرداری و ارزیابی مدیران منابع انسانی در زمینه معیارهای کیفیت در شهرداری تهران، تفاوت معنی‌داری وجود نداشت. 
 
</field></doc></add>