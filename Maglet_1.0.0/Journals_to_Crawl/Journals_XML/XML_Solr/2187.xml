<add><doc><field name="journal_id">10008</field><field name="abstract">توسعۀ پایدار در پی توسعۀ مستمر، ورای توسعۀ اقتصادی است. با توجه به اهمیت اساسی بانک‌ها در اقتصاد و اهمیت بحث پایداری در سال‌های اخیر، این پژوهش‌ به اندازه‌گیری پایداری در صنعت بانکداری ایران و به‌صورت خاص در بانک پارسیان پرداخته ‌است. چارچوب اولیۀ به‌دست‌آمده از مرور جامع ادبیات، گزارش‌های پایداری بانک‌های منتخب دنیا و سایر گزارش‌های منتشرشده در حوزۀ پایداری با برگزاری جلسات گروه متمرکز با خبرگان صنعت بانکداری تأیید شد. به‌منظور اندازه‌گیری پایداری بر پایۀ چارچوب نهایی حاصل از جلسات گروه متمرکز، یک سیستم استنتاج فازی چندمرحله‌ای/چندبخشی طراحی شد که توان سنجش پایداری در هر یک از چهار سازۀ اصلی شناسایی‌شده (سازۀ اجتماعی، زیست‌محیطی، اقتصادی و حکمرانی) را داراست. براساس عدد خروجی این چهار سازه یک سیستم استنتاج فازی دیگر برای اندازه‌گیری مفهوم پایداری به‌صورت خاص در بانک پارسیان طراحی ‌شده که خروجی آن ۷۹۸/۰ است. برای ارزیابی نهایی سطح پایداری کلی طیف طراحی‌شدۀ گزارش ابتکار عمل جهانی به‌کار گرفته ‌شد. با توجه به عدد حاصل از سیستم طراحی‌شده و طیف گفته‌شده، بانک پارسیان دارای پایداری سطح A است.</field></doc></add>