<add><doc><field name="journal_id">10014</field><field name="abstract">مفهوم رفتار خودتوسعه‌ای و توسعه دواطلبانه‌ی کارکنان، در ادبیات رفتار سازمانی و مدیریت منابع سازمانی از جایگاه ویژه‌ای برخوردار است و اندیشمندان و صاحب‌نظران مدیریت، نظرات متفاوتی در این‌باره ارائه نموده‌اند. هدف اصلی پژوهش حاضر، ارائه چارچوب مفهومی رفتار خودتوسعه‌ای کارکنان بود. این پژوهش با رویکرد کیفی و با استفاده از تحلیل مضمون انجام شد. جامعه مورد مطالعه شامل ۴۲۵ نفر از کارکنان شرکت گاز خراسان رضوی، شمالی و جنوبی بود و از روش نمونه‌گیری هدفمند برای نمونه‌گیری استفاده شد. نمونه مورد مطالعه شامل ۲۱ نفر از کارکنان این شرکت بود که دارای آگاهی تئوریک و تجربه عملی در زمینه رفتار خودتوسعه‌ای بودند و از مصاحبه نیمه‌ساختاریافته‌ی عمیق برای جمع‌آوری اطلاعات استفاده شد. بر اساس نتایج پژوهش، رفتار خودتوسعه‌ای در قالب ده مقوله کلیدی تعهد سازمانی، خودآگاهی، خود‌کارآمدی، خود‌سامانی، توانمندی، خود‌شکوفایی، انعطاف‌پذیری، یادگیری خود‌هدایتی، تاب‌آوری و خوش‌بینی دسته‌بندی گردیدند. پیشایندهای رفتار خودتوسعه‌ای نیز در سه دسته فردی، سازمانی و فراسازمانی دسته‌بندی شدند. نتایج رفتار خودتوسعه‌ای نیز در سه دسته فردی، سازمانی و فراسازمانی شناسایی گردیدند.</field></doc></add>