<add><doc><field name="journal_id">10038</field><field name="abstract">بر اساس بررسی­های صحرایی، این منطقه از لحاظ وقوع زمین­لغزش دارای پتانسیل بالایی می­باشد و در سرتاسر منطقه می­توان انواع مختلف حرکات دامنه­ای را مشاهده نمود. در این مقاله داده‌های ورودی در مدل AHP جهت تحلیل خطر زمین­لغزش شامل عوامل شیب، زمین­شناسی، گسل، آبراهه، جهت شیب، ارتفاع، کاربری اراضی و راه­های دسترسی می‌باشند که با استفاده از نرم­افزار ArcGIS رقومی گشته و به صورت لایه‌های اطلاعاتی ذخیره شده­اند. نقشه­ تهیه شده با استفاده از روش فاصله برابر در 5 رده خطر خیلی‌کم، کم، متوسط، زیاد و خیلی‌زیاد طبقه‌بندی شده است. بررسی نتایج نشان می­دهد عوامل لیتولوژی، شیب و گسل از جمله مهم­ترین عوامل مؤثر در وقوع زمین­لغزش در این منطقه هستند و بیش از 30 درصد از اراضی منطقه در رده خطر بالا قرار دارد.</field></doc></add>