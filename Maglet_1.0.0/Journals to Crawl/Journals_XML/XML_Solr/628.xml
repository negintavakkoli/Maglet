<add><doc><field name="journal_id">10038</field><field name="abstract">سنگ نمک، متعلق به گروه سنگ‌های رسوبی شیمیایی غیرآلی بوده و عمدتاً از هالیت تشکیل شده است. گنبدهای نمکی یکی از مهم‌ترین تله‌های نفتی مطرح هستند. حفاری در مقاطع نمکی با مشکلات زیادی همراه است. از مشکلات چالش برانگیزی که در عملیات حفاری  این سازندها روی می‌دهد می‌توان به گیر افتادن رشته حفاری، کاهش قطر چاه و در نتیجه سیمان کاری نامناسب، گیر افتادن و گسیختگی لوله جداری اشاره کرد. همگرایی دیواره چاه در نمک‌ها در اثر پدیده خزش به وجود می‌آید. خزش یک پدیده وابسته به زمان است که تحت تنش ثابت رخ می‌دهد. در این پژوهش به بررسی اثر فشار محصور کننده و تنش تفاضلی بر روی رفتار خزش و سرعت کرنش سنگ نمک پرداخته شده و در نهایت رابطه‌ای که بر اساس پارامترهای فوق بتوان مقدار سرعت کرنش را تخمین زد ارائه شده است. بررسی‌ها نشان می‌دهد با افزایش تنش تفاضلی و افزایش فشار محصور کننده سرعت کرنش افزایش می‌یابد.</field></doc></add>