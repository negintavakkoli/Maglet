<add><doc><field name="journal_id">10038</field><field name="abstract">در این تحقیق با تحلیل سیگنال امواج التراسونیک و استخراج پارامترهای مختلف التراسونیک در نه سنگ کربناته متعلق به مناطق مختلف ایران، قابلیت این پارامترها در تعیین و ارزیابی ویژگی‌های فیزیکی و مکانیکی و دوام سنگ‌ها مورد بررسی قرار گرفت. برای این منظور در ابتدا ویژگی‌های پتروگرافی، فیزیکی و مکانیکی سنگ‌های مورد مطالعه تعیین شد و سپس برای تعیین دوام، این سنگ‌ها در معرض آزمایش دوام شکفتگی تا ۱۵ چرخه و آزمایش دوام در مقابل چرخه‌های متوالی‌تر و خشک شدن تا ۵۰ چرخه قرار گرفتند. همچنین با استفاده از یک دستگاه دقیق التراسونیک با قابلیت ثبت سیگنال موج، سنگ‌ها قبل و بعد از چرخه‌های‌تر و خشک شدن مورد آزمایش التراسونیک قرار گرفتند و پارامترهای مختلف التراسونیک شامل سرعت موج تراکمی (VP)، دامنه حداکثر موج (Amax)، میرایی فاصله‌ای موج (αs) و میرایی زمانی موج (αt) از سیگنال‌های ثبت شده، تعیین و استخراج گردید. بررسی رابطه بین پارامترهای التراسونیک و ویژگی‌های سنگ‌های مورد مطالعه نشان می‌دهد هر یک از پارامترهای التراسونیک قابلیت‌های متفاوتی دارند به نحوی که در تعیین ویژگی‌های فیزیکی و مکانیکی VPقابلیت بیشتری دارد. از طرف دیگر دو پارامتر Amax و αs قابلیت بیشتری در ارزیابی دوام سنگ‌ها دارند و توسعه ریزترک‌های ناشی از چرخه‌های‌تر و خشک شدن و پیشرفت هوازدگی در سنگ را بهتر از VP آشکار می‌کنند. با اصلاح αt به αtc این پارامتر نیز می‌تواند به خوبی پیشرفت هوازدگی در سنگ را آشکار کند.</field></doc></add>