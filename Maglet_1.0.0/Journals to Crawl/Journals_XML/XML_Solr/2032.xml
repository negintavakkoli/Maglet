<add><doc><field name="journal_id">10010</field><field name="abstract">امروزه پدیدۀ گریز از کار بسیاری از سازمان‌ها را درگیر خود کرده است. کارگریزی اجتماعی کارمندان را به انجام کاری انفرادی سوق داده است و آن‌ها تلاش کمتری برای وظایفشان انجام می‌دهند. این پژوهش به‌منظور بررسی تأثیر رفتار شهروندی سازمانی در کارگریزی اجتماعی در ادارۀ کل راه و شهرسازی کرج انجام شده است. نمونۀ آماری این تحقیق شامل 139 نفر از کارکنان ادارۀ کل راه و شهرسازی شهرستان کرج است. روش نمونه‌گیری در این تحقیق روش نمونه‌گیری سهمی و روش تحقیق توصیفی از نوع همبستگی بود. برای پاسخ به سؤالات و آزمون فرضیات تحقیق از روش بررسی معادلات ساختاری با رویکرد حداقل مربعات جزئی (PLS) و نرم‌افزار Smart-PLS استفاده شده است. نتایج نشان داد که در بین همۀ ابعاد رفتار شهروندی سازمانی چهار بعد (وظیفه‌شناسی، نوع‌دوستی، جوانمردی و فضیلت مدنی) دارای تأثیر منفی و معنی‌دار بر کارگریزی اجتماعی هستند. نتایج این پژوهش همچنین نشان‌دهندۀ این است که در بین ابعاد رفتار شهروندی سازمانی بعد نوع‌دوستی بیشترین تأثیر را در کاهش کارگریزی اجتماعی در کارکنان دارد.</field></doc></add>