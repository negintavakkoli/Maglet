<add><doc><field name="journal_id">10018</field><field name="abstract">یکی از راهکارهای مهم تجاری‌سازی دارایی‌های فکری در دانشگاه‌ها و مراکز تحقیقاتی، ایجاد شرکت‌های زایشی است. هدف از پژوهش حاضر، شناسایی و بررسی چالش‌های پیش رو، به منظور توسعه و موفقیت شرکت‌های زایشی حوزة ‌زیست‌فناوری در ایران می‌باشد. برای پاسخ به مسألة پژوهش، از روش پژوهش ترکیبی اکتشافی استفاده گردید. پس از بررسی ادبیات موضوع، در بخش کیفی پژوهش با انجام یازده مصاحبة عمیق با خبرگان فعال در حوزة تجاری‌سازی فناوری‌های زیستی، چالش‌های کلیدی با استفاده از تحلیل زمینه‌محور استخراج شد. در بخش کمی پژوهش، پرسشنامة مربوط به چالش‌های شناسایی‌شده، در میان ۲۱ شرکت فعال حوزة ‌زیست‌فناوری توزیع گردید و با استفاده از تحلیل عاملی تأییدی، آزمون تی تک‌نمونه وآزمون فریدمن به بررسی وضعیت چالشها و رتبه‌بندی آنها در حوزة ‌زیست‌فناوری پرداخته شد. در نهایت ۴۱ چالش شناسایی و در قالب شش بعد، طبقه‌بندی گردید. براساس یافته‌ها، مهمترین این چالش‌ها به ترتیب اولویت عبارتند از: عدم وجود اطلاعات و درک دقیق از نیازهای بازار و مشتریان، عدم وجود سازوکار قیمت‌گذاری حمایتی و شکاف فرهنگی میان مؤسسه‌های تحقیقاتی و فعالان صنایع. </field></doc></add>