<add><doc><field name="journal_id">10006</field><field name="abstract"> تحقیق حاضر به ارزیابی نقش سرمایۀ‌ اجتماعی بر عملکرد مالی شرکت‌های تعاونی تولیدی- زراعی استان خوزستان می‌پردازد. این تحقیق از نوع کاربردی است و به روش توصیفی- هم‌بستگی انجام شده است. جامعۀ‌ آماری شامل ۳۲۷۳ نفر از اعضای تعاونی تولیدی- زراعی استان خوزستان بود و تعداد نمونه، بر اساس فرمول کوکران، ۲۱۳ نفر برآورد شد. شیوۀ‌ اجرای تحقیق میدانی بود و با استفاده از پرسش‌نامه صورت گرفت. روایی محتوایی پرسش‌نامه نیز با کسب نظر متخصصان و استادان دانشگاه انجام شد. پس از اعمال اصلاحات لازم و آزمون مقدماتی، ضریب کرونباخ آلفا ۷۹/۰درصد به دست آمد. برای تحلیل داده‌ها از نرم‌افزار ۱۹ SPSS استفاده شد. بررسی رابطۀ هم‌بستگی بین متغیرهای وابسته و مستقل نشان داد بین سابقۀ عضویت، تعداد اعضا، درآمد، اعتماد اجتماعی، انسجام اجتماعی و عملکرد مالی تعاونی‌ها در سطح ۹۹درصد و بین آگاهی اجتماعی، مشارکت اجتماعی، کل سرمایۀ اجتماعی ‌و عملکرد مالی شرکت‌های تعاونی تولیدی- زراعی استان خوزستان در سطح ۹۵درصد، رابطۀ معنی‌داری وجود دارد. همچنین نتایج تحلیل رگرسیون نشان داد چهار متغیر مستقل اعتماد اجتماعی، انسجام اجتماعی، مشارکت اجتماعی و آگاهی اجتماعی، به‌طور تعاملی، ۸/۷۴درصد تغییرات متغیر وابستۀ تحقیق را تبیین می‌کنند.</field></doc></add>