<add><doc><field name="journal_id">10018</field><field name="abstract"> امروزه با پیچیده  ‌  تر شدن فناوری  ‌  ها، شرکت  ‌  ها دیگر قادر نیستند به تنهایی به توسعة محصولات و خدمات نوآورانه بپردازند. از این  ‌  رو، همکاری میان آنها در جهت نوآوری در محصول و فناوری به امری مهم تبدیل شده است. در این راستا، شبکه  ‌  سازی با هدف نوآوری به عنوان یکی از روش  ‌  های همکاری مورد توجه سازمان  ‌  ها و شرکت  ‌  ها قرارگرفته است. اما برای تحقق این نوع از شبکه  ‌  ها باید به عواملی که بسترساز شکل  ‌  گیری این مدل همکاری هستند، توجه کرد. در این راستا مقالة حاضر به شناسایی عوامل مؤثر بر شکل  ‌  گیری شبکه  ‌  های نوآوری در شرکت  ‌  های دانش  ‌  بنیان از نظر تاثیرگذاری هر یک از مؤلفه  ‌  ها می  ‌  پردازد. روش تحقیق استفاده شده در این پژوهش، روش میدانی و از نوع همبستگی بوده و تحلیل نتایج با استفاده از نرم  ‌  افزار   spss   و بهره  ‌  گیری از روش تحلیل عاملی اکتشافی صورت گرفته است. این پژوهش مجموعة عوامل مؤثر بر شکل  ‌  گیری شبکه  ‌  های نوآوری را در چهار دسته ارتباطات، توسعة همکاری، توانمندی  ‌  های داخلی و تسهیل  ‌  کنندگان دسته  ‌  بندی می  ‌  کند. نتایج همچنین نشان می  ‌  دهد که متغیرهایی مانند وجود متخصصان، قوانین و اجرای مناسب، آشنایی شرکت  ‌  ها با نوع فعالیت  ‌  های یکدیگر، وجود پایگاه دانش و اعتماد از اهمیت بالایی برخوردارند.  </field></doc></add>