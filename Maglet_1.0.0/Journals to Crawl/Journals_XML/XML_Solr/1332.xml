<add><doc><field name="journal_id">10042</field><field name="abstract">چکیده: موفقیت در اجرای پروژه‌های عمرانی، یکی از عوامل کلیدی توسعه اقتصادی هر کشوری محسوب می‌شود. پروژه‌های عمرانی، همواره به دلیل اتلاف زمان و بودجه، بسیار مورد انتقاد قرار می‌گیرند؛ بنابراین، تجزیه و تحلیل عوامل تأخیر به‌منظور حذف آن‌ها است. تحقیقات بسیاری به‌منظور شناسایی دلایل و عوامل به‌وجود آوردن تأخیر در کشورهای مختلفی انجام شده است. در این مقاله، تحقیقات مختلفی که در حوزه عوامل مؤثر بر بروز تأخیر در پروژه‌های عمرانی صورت گرفته بودند، مورد بررسی و مداقه قرار گرفتند و در نهایت، ۲۴ عامل تأثیرگذار بر تأخیر در پروژه‌های عمرانی در شهر سیرجان، شناسایی و استخراج شد. داده‌ها از خبرگان شرکت‌های پیمانکاری، کارفرمایان، رؤسای کارگاه‌ها و ناظرین شرکت‌های عمرانی شهر سیرجان، جمع‌آوری شدند. به‌منظور تحلیل داده‌ها و اولویت‌بندی عوامل مؤثر بر تأخیر در پروژه‌های عمرانی، از تکنیک‌های ISM و BWM استفاده شد. نتایج نشان دادند که فقدان دانش و تجربه کافی، نبود تجهیزات مدرن، مشکلات مالی، مصائب و مشکلات فراهم کردن مصالح ساختمانی، تعارض میان پیمانکار، مشاور و مالک و برنامه‌ریزی نامناسب، از مهم‌ترین عوامل مؤثر بر تأخیر در پروژه‌های عمرانی، محسوب می‌شوند. </field></doc></add>