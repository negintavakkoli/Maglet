<add><doc><field name="journal_id">10038</field><field name="abstract">به منظور رده‌بندی مهندسی توده سنگ‌های دربرگیرنده تونل‌های قطعه جنوبی (خط 1) قطار شهری اصفهان حد فاصل ایستگاه آزادی-دانشگاه از رده‌بندی ژئومکانیکی RMR، شاخص کیفی تونل زنی در سنگ Q و شاخص مقاومت زمین شناختی GSI استفاده شد. با توجه به اینکه شایعترین ریزش در تونل‌های حفاری شده در توده‌سنگ‌های درزه‌دار و کم عمق لغزش گوه‌ها از سقف و دیواره‌ها می­باشد، لذا برای شناسایی گوه‌های ناشی از تقاطع دسته درزه‌های موجود در این محدوده از نرم افزارUnwedge  استفاده شد. پس از شناسایی گوه­های احتمالی سیستم نگهدارنده مناسب جهت پایداری آنها تخمین زده شد. تحلیل و بررسی سیستم‌های نگهدارنده نیازمند شناخت پارامتر‌های ژئومکانیکی و تغییر شکل پذیری توده‌سنگ‌های در برگیرنده است، به همین منظور با استفاده از روش GSI این پارامتر‌ها تعیین گردیده‌اند. پس از تعیین این‌پارامتر‌ها به کمک روش‌ عددی با بکارگیری نرم افزار Phase 2 ، تونل‌های مذکور مورد تجزیه و تحلیل قرار گرفته و میزان جابجایی حداکثر در آنها تعیین شده است.</field></doc></add>