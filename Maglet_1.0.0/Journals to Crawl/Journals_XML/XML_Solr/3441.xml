<add><doc><field name="journal_id">10018</field><field name="abstract">یکی از شاخص‌های موفقیت شبکه‌ها، شکل‌گیری روابط و همکاری‌های پایدار بین اعضاء است. در واقع توجه به شبکه‌سازی نمایانگر این نکته است که همکاری بین اعضاء کلید اصلی عملکرد موفقیت‌آمیز اعضاء و کل شبکه است. بااین‌حال همکاری بین اعضای شبکه موضوعی پیچیده است که بررسی کامل آن نیازمند نگرشی جامع‌نگر است. یکی از نظریه‌هایی که می‌توان برای بررسی روابط بین اعضای شبکه مورد استفاده قرارداد نظریه سرمایه اجتماعی است. هدف پژوهش حاضر طراحی چارچوبی برای تحلیل روابط بین اعضای شبکه‌های رسمی همکاری علم و فناوری با استفاده از نظریه سرمایه اجتماعی است. برای انجام این پژوهش از روش مرور نظام‌مند استفاده شد و با جستجو در پایگاه WoS چهل‌وچهار سند به‌عنوان اسناد معتبر شناسایی و با کمک روش فراترکیب، اسناد منتخب بررسی و کدگذاری گردید. نتایج پژوهش حاکی از وجود بیست‌وچهار زمینه فرعی در قالب سه زمینه اصلی (زمینه‌های رابطه‌ای، شناختی و ساختاری سرمایه اجتماعی) در بین مقالات است.</field></doc></add>