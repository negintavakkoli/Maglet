<add><doc><field name="journal_id">10014</field><field name="abstract">ارتقای بهره‌وری در ارائه خدمات اورژانس و مدیریت بهینه منابع محدود آن، همواره از دغدغه های اصلی مدیران مراکز درمانی صنعت نفت بوده است. یکی از منابع مهم و پرهزینه، نیروی انسانی است که کمبود آن موجب طولانی شدن صفهای انتظار بیماران می شود. لذا به منظور استفاده حداکثر از منابع انسانی موجود، یک برنامه نوبت کاری مناسب مورد نیاز است. در این برنامه باید به معیارهای متعدد و متضادی توجه شود که محقق کردن آن توسط فرد خبره بیمارستان، مشکل است. هدف این پژوهش طراحی برنامه هوشمند نوبت کاری کادر درمانی بخش اورژانس است به گونه‌ای که ضمن اعمال محدودیتهای مدیریتی بیمارستان، زمان انتظار بیماران کاهش یابد. لذا ابتدا گردش بیمار در اورژانس شبیه‌سازی گردید. سپس از الگوریتم ژنتیک (یک روش هوشمند) برای بهینه سازی چند معیاره استفاده شد.نتایج نشان می‌دهد که متوسط و انحراف معیار زمان انتظار بیماران برای اولین ویزیت در برنامه بهینه 74% و 53% نسبت به وضعیت فعلی کاهش می یابد.</field></doc></add>