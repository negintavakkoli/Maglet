<add><doc><field name="journal_id">10010</field><field name="abstract">مدیریت منابع انسانی با ظهور سیستم‌های اطلاعاتی شاهد تغییرات بسیاری بوده و سیستم‌های اطلاعاتی توانسته است در جای جای این حوزه وارد شود. همچنین، کاربرد‌های گستردۀ سیستم‌های اطلاعاتی در مدیریت منابع انسانی بر کسی پوشیده نیست، اما اینکه این سیستم‌ها در کدام‌یک از حوزه‌های مدیریت منابع انسانی نقش پررنگ‌تری ایفا کرده و کاربرد بیشتری داشته است مسئلۀ مهمی است که تاکنون به آن پرداخته نشده است. درنتیجه هدف از انجام این پژوهش یافتن ارتباط میان کلمات این حوزه، تشخیص پرکاربرد‌ترین کلمات، همچنین مطالعۀ روند کلی سیستم‌های اطلاعاتی در حوزۀ مدیریت منابع انسانی، با استفاده از روش‌های متن‌کاوی است. از میان روش‌های موجود متن‌کاوی، از وزن‌دهی به کلمات، همبستگی کلمات و الگوریتم خوشه‌بندی استفاده شده است. داده‌های این پژوهش از میان نشریات برتر بین‌المللی سیستم‌های اطلاعات از پایگاه داده اسکوپوس و بین سال‌های ۲۰۱۳ تا ۲۰۱۷ جمع‌آوری شده است. این مطالعه با استفاده از الگوریتم‌های متن‌کاوی روی تیتر، چکیده و کلمات کلیدی سعی در پیداکردن ارتباط میان این کلمات و روند کلی سیستم‌های اطلاعاتی در حوزۀ مدیریت منابع انسانی دارد. نتایج این تحقیق می‌تواند اطلاعات مفیدی را در اختیار محققان قرار دهد درخصوص اینکه چه موضوعاتی اهمیت و به تمرکز بیشتری نیاز دارند؟. از نتایج این تحقیق می‌توان به اهمیت موضوعات مدیریت دانش و خصوصا فرایند تسهیم دانش، تیم‌های مجازی، استفاده از سیستم اطلاعات منابع انسانی و نقش پررنگ شبکه‌های اجتماعی در سازمان اشاره کرد.</field></doc></add>