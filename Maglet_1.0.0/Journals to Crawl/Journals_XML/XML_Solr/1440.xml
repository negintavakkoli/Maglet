<add><doc><field name="journal_id">10005</field><field name="abstract">هدف این تحقیق، شناسایی عوامل اثرگذار بر هویت‌یابی سازمانی است که پس از شناسایی در سه دسته عوامل منابع انسانی، وجهۀ سازمان و فرهنگ هویت‌ساز خلاصه شده و با روش تحقیق پیمایش، به وسیله یک پرسشنامۀ توصیفی، اثر زمینۀ منابع انسانی به عنوان متغیّر مستقل و فرهنگ هویت‌ساز و وجهۀ سازمان به عنوان متغیّرهای میانجی بر هویت‌یابی سازمانی به عنوان متغیّر وابسته آزمون شده است. تناسب مدل مفهومی تحقیق از طریق فن تحلیل عاملی با استفاده از نرم‌افزار لیزرل بررسی شده است. یافته‌های تحقیق شامل عوامل مؤثر بر هویت‌یابی سازمانی بر اساس ارزش‌های فرهنگ بومی و متغیّرهای دانشگاه پیام نور است که به صورت 10 فرضیۀ اصلی برای بیان روابط مستقیم و غیر مستقیم میان عوامل مذکور با هویت‌یابی سازمانی سازماندهی و در نهایت، همۀ فرضیات اصلی و تعداد 32 فرضیۀ جزیی به تأیید رسیده است. بر اساس میزان تأثیر به ترتیب فرهنگ هویت‌ساز، عوامل منابع انسانی، وجهۀ سازمان اولویت‌بندی شده‌اند. در ضمن، اثر واسطه‌ای فرهنگ هویت‌ساز و وجهۀ سازمان قوی ارزیابی شده است. اهمّ پیشنهادهای تحقیق بر مبنای همین اثرات ارائه و به محققان بعدی نیز بررسی مدل در سایر سازمان‌ها برای تبدیل شدن آن به یک مدل عمومی توصیه شده است.</field></doc></add>