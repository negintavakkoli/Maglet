<add><doc><field name="journal_id">10018</field><field name="abstract">مفهوم سلامتی در یک سازمان توجه را به شرایطی جلب می‌کند که رشد و توسعه سازمان را تسهیل می‌نماید و یا موجب پویایی‌های سازمانی می‌شود. سلامت سازمانی تنها شامل توانایی سازمان برای انجام وظایف به طور موثر نیست، بلکه شامل توانایی سازمان برای رشد و بهبود مداوم است. هدف این پژوهش بررسی تاثیر سلامت سازمانی بر کارآفرینی سازمانی با متغیر میانجی جو خلاقیت می‌باشد. پژوهش حاضر از لحاظ ماهیت و روش توصیفی- پیمایشی و از لحاظ هدف از نوع کاربردی است. جامعه آماری پژوهش شامل۲۸۰ نفر، کارکنان شرکت سرمایه‌گذاری صنایع شیمیایی ایران می‌باشد. برای‌ جمع‌آوری اطلاعات از ابزار پرسش‌نامه استفاده شد. جهت آزمون فرضیه‌های پژوهش مدل‌یابی معادلات ‌ساختاری با استفاده از نرم‌افزار SMART-PLS انجام شد. نتایج حاصل از پژوهش نشان داد که سلامت سازمانی بر کارآفرینی سازمانی با شدت (۴۱۴/۰)، سلامت سازمانی بر جو خلاقیت با شدت (۸۲۲/۰) و همچنین جو خلاقیت بر کارآفرینی سازمانی با شدت (۵۶۳/۰) تاثیر دارد و در نهایت جو خلاقیت به‌عنوان میانجی در تاثیر سلامت سازمانی بر کارآفرینی سازمانی با شدت (۴۶۲/۰) تاثیرگذار است.</field></doc></add>