<add><doc><field name="journal_id">10018</field><field name="abstract">فرآیند توسعه محصول جدید یکرویکرد نوین براى بقا در محیط رقابتى است و عوامل کلیدى موفقیت واسطه‌اى براى کسب مزیت‌هاى رقابتى است. همراستایى مدیریت تغییر فناورى (با هدف برنامه‌ریزى براى کسب فناورى و پر کردن شکاف فناورانه) و فرآیند توسعه محصول یک ضرورت جدى مىباشد. هدف این تحقیق اولویت‌بندى کارکردهاى مدیریت فناورى در فرآیند توسعه محصول با معیار ارتقاى اثربخشى فرآیند و از طریق عوامل کلیدى موفقیت فرآیند و با بهره‌گیرى از مطالعه موردى در یک صنعت دانش‌بنیان می‌باشد. این تحقیق از نوع توصیفى پیمایشى است که در آن، با توجه به فقدان داده‌هاى قطعى، روش تحلیل سلسله مراتب فازى مورد استفاده قرار گرفت. بر اساس دیدگاه صاحبنظران،5 کارکرد اصلى مدیریت فناورى شناسایى و 3 گروه عوامل کلیدى موفقیت (معیار اثربخشى فرآیند) براى اولویت‌بندى کارکردهاى مدیریت فناورى استفاده شد. نتایج تحقیق نشان داد کارکرد شناسایى و انتخاب فناورى در مرحله امکان‌سنجى، کارکرد اکتساب فناورى در مرحله توسعه سیستمى و کارکرد بهره‌بردارى در مرحله توسعه فناورى از بیشترین اولویت برخوردار است. بر اساس نتایج این تحقیق (شناسایى رابطه کارکردهاى مدیریت فناورى و مراحل فرآیند)، زمینه طراحى الگوى مدیریت فناورى در بستر فرآیند با هدف همسویى، یکپارچگى و تقویت تناسب و افزایش بهره‌ورى کل نظام‌هاى مدیریتى ایجاد می‌گردد.</field></doc></add>