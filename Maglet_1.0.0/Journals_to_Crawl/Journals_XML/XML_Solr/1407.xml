<add><doc><field name="journal_id">10005</field><field name="abstract"> درجهان متلاطم امروز آن­ چه که می­تواند حیات بالنده و روبه رشد سازمان­های دولتی و حکومتها را تضمین نماید، وجود نظام مدیریتی مقتدر و کارآمد است. برای داشتن نظام مدیریتی موثر و کارآمد نیز بایستی مدیرانی بهره­ور و شایسته تربیت نمود. تربیت و پرورش مدیران نیز به چارچوبی جامع و کامل نیاز دارد تا با انتخاب و پرورش صحیح و اثربخش مدیران به اهداف و استراتژی­های سازمان جامه عمل بپوشاند. از طرفی باتوجه به آثار مثبت مدیریت بهره­وری نیروی انسانی در بخش دولتی، ضرورت توجه به عوامل موثر بر بهبود بهره­وری منابع انسانی به خصوص بهره­وری مدیران و حرفه­ای­ها به عنوان موثرترین افراد درسازمان­های دولتی اجتناب­ناپذیراست. در همین راستا، این تحقیق زمینه‌ای برای تأکید بر بهره‌وری حرفه‌ای‌ها و مدیران فراهم می‌آورد و در باب دشواری‌هایی که حرفه‌ای‌ها در مدیریت سازمان­های دولتی با آن مواجه‌اند، بحث می‌کند. همچنین این مقاله یک نمای کلی از هفت عامل اساسی مؤثر بر بهره‌وری حرفه‌ای‌ها و چگونگی ارتباط آن­ها با هم ترسیم می‌کند. در پایان به بررسی نحوه بهبود هدف‌مداری و انگیزش حرفه‌ای‌ها برای پشتیبانی از مأموریت سازمان اشاره می­شود.</field></doc></add>