<add><doc><field name="journal_id">10038</field><field name="abstract">در این مقاله پس از نمونه گیری از خاک ماسه‌ای منطقه و انجام آزمایشات پایه ژئوتکنیکی بر روی آن، با انجام یک سری آزمایش سه محوری سیکلی (دوره ای) اثر افزودن این ریزدانه بر پتانسیل روانگرایی خاک ماسه ای مورد مطالعه قرار گرفت. نتایج آزمایشات سه محوری سیکلی نشان داد که خاک ماسه ای مورد مطالعه پس از 54 سیکل بارگذاری روانگرا گردیده که نشان از مستعد بودن آن برای روانگرایی است. همچنین با افزودن ریزدانه به بافت خاک در درصدهای پایین مقاومت خاک در برابر روانگرایی کاهش یافته است که می تواند ناشی از شکسته شدن پیوند بین دانه‌های خاک توسط ذرات ریزدانه بوده باشد. اما با افزایش درصد ریزدانه مقاومت خاک در برابر روانگرایی افزایش می‌یابد که دلیل آن چیره شدن ریزدانه در بافت خاک و ایجاد چسبندگی در آن است. این روند کاهشی و سپس افزایشی در مقاومت خاک در برابر روانگرایی با افزودن ریزدانه در مطالعات دیگر نیز دیده شده است که به مقدار ریزدانه‌ای که پس از آن مقاومت خاک رو به افزایش میگذارد، ریزدانه حدی گفته می شود. نتایج این مقاله نشان داد که برای خاک ماسه ای شهرستان گرگان مقدار ریزدانه حدی خاک رس کائولینیت مقدار 12 درصد وزنی می باشد.</field></doc></add>