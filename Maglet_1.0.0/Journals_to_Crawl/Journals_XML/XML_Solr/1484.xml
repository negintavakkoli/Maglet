<add><doc><field name="journal_id">10040</field><field name="abstract">برخی از فمینیست‌ها به مفهوم هموابستگی بعنوان یک اختلال یا بیماری در زنان انتقاد کردند و هموابستگی را حاصل تجویزهای اجتماعی (نقشهای جنسیتی زنانه) دانستند، به دنبال این انتقاد در پژوهش حاضر میزان هموابستگی در زنان با نقش‌های جنسیتی مختلف مورد مقایسه قرار گرفت. روش تحقیق علی – مقایسه‌ای بوده و نونه مورد مطالعه ۱۷۴ نفر از زنان متأهل شهر تهران با تحصیلات دانشگاهی شامل ۹/۶۹ درصد شاغل و ۱/۰۳ درصد خانه دار بودند که با روش نمونه گیری خوشه‌ای چند مرحله‌ای انتخاب شدند. ابزارهای پژوهش، پرسشنامه سنجش هموابستگی هالیوک (دیر، ۲۰۰۰) و پرسشنامه صفات شخصیتی PAQ در نظر گرفته شدند (اسپنس و هلمرایش ۱۹۷۴). نتایج نشان داد که زنان با نقش‌های جنسیتی گوناگون از نظر میزان هموابستگی متفاوتند. همچنین اجرای آزمون تعقیبی شفه نشان داد که بیشترین تفاوت معنادار بین دو گروه زنان با نقش‌های جنسیتی زنانه و دو جنسیتی وجود دارد.</field></doc></add>