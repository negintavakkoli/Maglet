<add><doc><field name="journal_id">10018</field><field name="abstract">شتاب زیاد تغییرات فناورانه در عصر حاضر، بسیاری از سازمان‌ها را به این نتیجه رسانده است که دستیابی به شایستگی‌های فناورانه به تنهایی و بدون همکاری با دیگر سازمان‌ها غیرممکن است. یکی از عواملی که به هر سازمانی در افزایش شایستگی‌هایش با استفاده از همکاری‌های میان سازمانی کمک می‌کند، سرمایه اجتماعی است. این مقاله با دیدگاه دانش‌محور به همکاری‌های میان سازمانی، به بررسی تاثیر سرمایه اجتماعی شرکت بر توسعه شایستگی فناورانه رده اول و دوم در همکاری‌های میان سازمانی می‌پردازد. بدین منظور پس از توسعه فرضیه‌ها و تشکیل مدل مفهومی، برای تجزیه و تحلیل داده‌های جمع‌آوری شده از 60 شرکت دارویی، از روش مدلسازی معادلات ساختاری و روش حداقل مربعات جزئی استفاده می شود. نتایج پژوهش تایید کننده وجود رابطه میان ابعاد سرمایه اجتماعی شرکت و افزایش شایستگی‌های رده اول و دوم فناورانه آن در همکاری‌های میان سازمانی است. اما نشان می‌دهد که تاثیر بعضی از ابعاد سرمایه اجتماعی بر افزایش شایستگی‌های رده اول و دوم در همکاری یکسان نیست.</field></doc></add>