<add><doc><field name="journal_id">10014</field><field name="abstract">هدف این تحقیق شناسایی و سطح‌بندی روابط مؤلفه‌های توانمندسازی مدیران در شرکت پالایش نفت تبریز است. جامعه آماری این تحقیق شامل کلیه مدیران شرکت پالایش نفت تبریز می‌باشد. برای جمع‌آوری داده‌های لازم جهت شناسایی مولفه‌ها از پرسشنامه محقق ساخته استفاده شده است. روایی پرسشنامه به صورت روایی صوری و پایایی آن با استفاده از ضریب آلفای کرونباخ محاسبه شده است. جامعه‌ی آماری تحقیق مدیران شرکت پالایش نفت تبریز می‌باشد که تعداد این مدیران ۶۸ است که با استفاده از جدول بارتلت ۴۶ تا از آنها به عنوان نمونه آماری انتخاب شده است. به منظور گردآوری داده‌ها جهت شناسایی مولفه‌های تحقیق، ترسیم دیاگراف اولیه و تشکیل جدول روابط همجواری، از مدیران شرکت نظر سنجی بعمل آمده است. برای این منظور از ابزار پرسشنامه بهره گیری شده است. جهت تحقق هدف تحقیق از آزمون ‌های آماری کلموگروف-اسمیرنوف، T-test جهت شناسایی مؤلفه‌ها و نیز از تکنیک مدلسازی ساختاری تفسیری ((ISM جهت سطح‌بندی روابط مؤلفه‌ها استفاده شده است. نتایج بررسی‌ها نشان می‌دهد که از بین بیست و یک روش توانمندسازی استخراج شده از ادبیات تحقیق، سیزده روش از اهمیت بالایی نسبت به بقیه روش‌ها در توانمندسازی کارکنان برخوردارند. همچنین نتایج بررسی روابط مولفه‌های تحقیق نشان می‌دهد، مؤلفه‌های «مسئولیت‌پذیری» و «توجه به شایسته سالاری» در سطح اول قرار گرفته‌اند که نشان دهنده تاثیرپذیری بالای این دو متغیر می‌باشد. همچنین شاخص‌های «آموزش»، «هدایت مدیران» و «مشارکت کارکنان» بعنوان تاثیر گذارترین شاخص‌های توانمندسازی مدیران در شرکت پالایش نفت تبریز است. در نهایت با استفاده از تکنیک MICMAC متغیر‌ها بر حسب قدرت هدایت و وابستگی مورد تحلیل قرار گرفت.</field></doc></add>