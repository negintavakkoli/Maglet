<add><doc><field name="journal_id">10001</field><field name="abstract">شرکت‌های کوچک و متوسط نقش مهمی در اقتصاد ملی و توسعۀ کشورها ایفا می‌کنند. با وجود این، با مشکلات زیادی از قبیل نداشتن دسترسی کافی و بموقع به سرمایۀ درگردش مواجه هستند. هدف اصلی پژوهش حاضر، بررسی مسئلۀ دسترسی بموقع و کافی به تأمین مالی سرمایۀ درگردش است که یکی ازمشکلاتاساسی شرکت­های کوچک و متوسط به شمار می­آید؛ بنابراین این پژوهش کاربردی و توصیفی با استفاده از روش‌های جمع‌آوری‌ داده‌های کیفی از مدیران منتخب شرکت­های کوچک و متوسط مستقر در شهرک­های صنعتی تهران، قزوین، البرز و مازندران انجام شده است. به همین منظور، ابتدا ویژگی­های بنگاه‌های کوچک و متوسط و مبانی و مفاهیم نظری سرمایۀ درگردش بررسی شد. در ادامه، ریشه­ها و دلایل دسترسی نداشتن بموقع و کافی به منابع سرمایۀ درگردش در شرکت­های کوچک و متوسط در مبانی نظری و پژوهش­های پیشین شناسایی شد. درنهایت، با استفاده از مصاحبۀ هدفمند و عمیق با مدیران بنگاه‌های منتخب، نظرات آنان در خصوص موانع و مشکلات تأمین سرمایۀ درگردش بر مبنای پرسش‌های نیمه‌ساختاریافته مستخرج از مبانی نظری، ‌ دریافت شد. نتایج حاصل از پژوهش به روش Top Ten نشان داد، موانع و مشکلات تأمین بموقع سرمایۀ درگردش در شرکت‌های کوچک و متوسط در دو حوزۀ بیرونی و درونی، ‌ یعنی طرف عرضه و طرف تقاضای منابع مالی، درخور بررسی است.</field></doc></add>