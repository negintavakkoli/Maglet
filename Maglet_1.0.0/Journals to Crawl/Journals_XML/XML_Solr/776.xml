<add><doc><field name="journal_id">10038</field><field name="abstract">در نقاط مختلف جهان روش‌های متفاوتی برای پهنه‌بندی لرزه‌ای و ارزیابی آسیب‌پذیری ساختمان‌ها در برابر زلزله ارائه شده است. در این مطالعات، پهنه‌بندی لرزه‌ای عموما تنها براساس پروفیل ژئوتکنیکی خاک و سرعت موج برشی در آن می-باشد. در سال 2013 مدلی برای کشور ایران تحت عنوان karmania hazard model (KHM) ارائه شد که در آن پهنه‌بندی لرزه‌ای و ارزیابی آسیب‌پذیری ساختمان‌ها و افراد در بدترین سناریوی زلزله برمبنای پارامترهای اساسی ساختگاه مانند بافت خاک، سطح آب زیرزمینی، داده های میکروترمور و ضخامت آبرفت انجام شده است.   در این مطالعه برای پهنه‌بندی لرزه‌ای و بررسی آسیب‌پذیری ساختمان‌ها در شهر کرمانشاه، روش تحلیل سلسله مراتبی در مدل KHM بکار گرفته شده است. نتایج نشان می-دهد که میزان آسیب‌پذیری برای 80% از ساختمان‌های مسکونی در سطح خرابی کم تا متوسط خواهد بود اما 2% از ساختمان‌ها دچار تخریب کامل (D1)، 7% دچار تخریب بسیار زیاد (D2) و 11% دچار تخریب زیاد(D3) می‌شود. مدل ارائه شده به کمک داده‌ها و مشاهدات حاصل از زلزله سرپل‌ذهاب صحت‌سنجی شده است که نتایج حاصل از مدل تطابق خوبی با داده‌ها و مشاهدات واقعی زلزله دارد.</field></doc></add>