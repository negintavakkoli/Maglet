<add><doc><field name="journal_id">10006</field><field name="abstract">سازمان‌ها در رسیدن به اهداف با چالش‌های متفاوت مواجه می‌شوند و در پی آن ممکن است دچار بحران شوند. مدیریت سازمان برای غلبه بر بحران نیازمند ابزار خاص آن سازمان است. لیکن، در همة سازمان‌ها سرمایة انسانی عاملی مشترک است که سازمان را در مواجهه با بحران مدیریت یاری می‌کند. هدف این تحقیق بررسی رابطة بین مدیریت بحران و توسعة سرمایة انسانی است. روش پژوهش از نوع همبستگی است. حجم نمونه، با استفاده از فرمول کوکران، 379 نفر از کارکنان سازمان امور مالیاتی کشور برآورد شد. برای نمونه‌برداری از روش تصادفی ساده استفاده شد. ابزار پژوهش دو پرسش‌نامة محقق‌ساختة توسعة سرمایة انسانی و مدیریت بحران بود. نتایج بررسی ضریبِ همبستگیِ پیرسون رابطة معنادار و مثبت به میزان 668 / 0 بین مدیریت بحران و توسعة سرمایة انسانی را نشان داد. همچنین، میان مؤلفه‌های توسعة سرمایة انسانی و مدیریت بحران رابطة مثبت و معنادار وجود دارد. آزمون فرضیات با روش PLS نشان داد توسعة سرمایة انسانی بر مدیریت بحران تأثیر دارد و توسعة سرمایة انسانی 6 / 67 درصد از تغییرات مدیریت بحران را تبیین می‌کند.</field></doc></add>