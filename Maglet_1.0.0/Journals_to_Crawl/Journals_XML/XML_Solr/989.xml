<add><doc><field name="journal_id">10042</field><field name="abstract"> هدف از این مقاله، شناسایی مناطق مستعد اقتصادی است که منجر به جایابی دقیق مکان استقرار مراکز مالی و تجاری، برحسب اولویت خواهد شد. پژوهش حاضر از نوع توصیفی- تحلیلی بوده و داده‌های مورد نیاز آن، به روش اسنادی، جمع‌آوری شده‌اند. جامعه آماری مقاله، مناطق۲۲گانه شهر تهران است که براساس نه شاخص، رتبه‌بندی شده ‌ اند؛ لذا ابتدا با استفاده از روش آنتروپی، وزن شاخص‌های مؤثر استخراج گردید. سپس با استفاده از چهار تکنیک تصمیم ‌ گیری و رتبه ‌ بندی چندشاخصه (SAW, TOPSIS,VIKOR, LINEAR ASSIGMENT)، مناطق ۲۲‌گانه شهر تهران از نظر اقتصادی، رتبه‌بندی شدند. با توجه به این ‌که نتایج به‌دست آمده از اجرای روش‌های بالا در مواردی با یکدیگر هم‌خوانی نداشتند، برای دستیابی به اجماعی کلی برای رتبه‌بندی مناطق، از تکنیک‌های ادغامی که شامل روش‌های میانگین رتبه، بردا و کپ‌لند است، استفاده شد. با توجه به نتایج تحقیق، مناطق ۶ و ۳ از اقتصادی‌ترین مناطق شناخته شدند. 
</field></doc></add>