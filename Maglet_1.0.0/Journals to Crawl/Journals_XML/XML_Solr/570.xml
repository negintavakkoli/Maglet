<add><doc><field name="journal_id">10001</field><field name="abstract"> هدف:  ارزش در معرض ریسک ابزاری استاندارد و مناسب برای اندازه‌گیری ریسک بالقوۀ زیان‌های اقتصادی در بازارهای مالی است که امروزه به‌طور وسیعی برای کنترل و پیش‌بینی انواع ریسک‌ بازاری، اعتباری و مالی استفاده می‌شود.   روش:  در این مطالعه با بهره‏گرفتن از معیارهای اطلاعات نشان داده شد بهترین الگویی که می‌تواند طی دورۀ 26/9/1392 تا 6/8/1395 نوسانات بازده آتی‌های سکۀ بهار آزادی را نمایش دهد، الگوی MA(1)-FIAPARCH-CHUNG(2,d,1) است. در ادامه ارزش در معرض ریسک، با توجه به الگوی ذکرشده در دو موقعیت خرید و فروش برای این دارایی سنجیده و برای تأیید خوب‌بودن فرایند محاسبۀ ارزش در معرض ریسک از آزمون کوپیک استفاده شد.   نتایج:  طبق نتایج، ارزیابی ویژگی عدم‌تقارن و حافظۀ ‏بلندمدت در نوسانات بازده ممکن است سبب انتخاب الگوی ارزش در معرض ریسک مناسب برای عملکرد مدیریت ریسک در بازار آتی‌های سکۀ تهران شود و تحلیل‏ها در این پژوهش می‏تواند ابزاری باارزش برای فعالیت در بورس کالای ایران محسوب شود.</field></doc></add>