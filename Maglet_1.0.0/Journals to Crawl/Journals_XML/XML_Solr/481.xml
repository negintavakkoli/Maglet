<add><doc><field name="journal_id">10001</field><field name="abstract"> اهداف: واحدهای تجاری، راهکارهای جدیدی برای رشد و بهبود عملکرد مالی و کاهش ریسک در تأمین منابع مالی جستجو می‌کنند. با توجه به نقش کارآیی سرمایه در گردش در نحوۀ تأمین مالی شرکت‌ها، هدف، بررسی رابطۀ کارآیی سرمایه در گردش با انحراف از سطح بهینۀ ساختار سرمایه است. نوآوری این پژوهش استفاده از الگوی باتاچاریا برای اندازه‌‌گیری کارآیی سرمایه در گردش است. 
 روش: دورۀ مدنظر برای آزمون فرضیه‌ها، سال‌‌های ۱۳۸۵ تا ۱۳۹۶ بوده و از داده‌‌های ۱۷۲ شرکت پذیرفته‌‌شده در بورس اوراق بهادار تهران استفاده شده است. 
 نتایج: نتایج حاصل از تخمین الگوی‌‌ پژوهش نشان می‌‌دهد با افزایش کارآیی سرمایه در گردش می‌توان میزان انحراف ساختار سرمایه از سطح بهینه را کاهش داد. افزون بر این، رابطۀ کارآیی سرمایه در گردش با انحراف از سطح بهینۀ ساختار سرمایه در شرکت‌های بیش‌اهرمی به‌‎صورت معناداری از شرکت‌های کم‌اهرمی، قوی‌تر است.</field></doc></add>