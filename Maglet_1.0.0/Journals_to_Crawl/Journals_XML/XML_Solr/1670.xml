<add><doc><field name="journal_id">10040</field><field name="abstract">پول و نحوة هزینه‌کرد آن از عواملی است که می‌تواند در خانواده تنش‌هایی گاه عمیق ایجاد کند و از‌این‌رو مهم است که به چگونگی هزینه‌کرد و ماهیت آن توجه شود. این مقاله دربارة چگونگیتفاوت‌ها و شباهت‌های رفتار زنان و مردان با پول در خانواده، می‌پرسد. برای پاسخ به این پرسش از روش ترکیبی‌ مطالعة میدانی و پیمایش‌ استفاده شد. ابزار گردآوری اطلاعات، مصاحبة نیمه‌ساخت‌یافته و پرسش‌نامه بود. یافته‌های تحقیق حاکی از آن ‌است که زنان معمولا در مقایسه با مردان، پول را به‌مثابة پول خاص هزینه می‌کنند. همین ویژگی در انجام و هزینه‌کرد پس‌انداز و سرمایه‌گذاری نیز مشاهده می‌شود. سیاست‌گذاران مالی مردان‌اند؛ در‌حالی‌که زنان به‌مثابة مدیران خانواده، بر منابع محدودتری کنترل دارند. درک زنان و مردان از هزینة شخصی با‌هم متفاوت است. تمایل زنان به پس‌انداز و سرمایه‌گذاری با بالا‌رفتن سن کم می‌شود و الگوی آن تغییر می‌کند؛ اما این روند در مردان مشاهده نمی‌شود.</field></doc></add>