<add><doc><field name="journal_id">10042</field><field name="abstract">نابرابری در کشورهای جهان، در برخی از شاخص‌ها، روند رو به رشدی داشته است. این امر در کشورهای جهان سوم، ملموس‌تر می‌باشد و موجب رشد فزاینده کلا‌ن‌شهرها و عقب‌ماندگی تدریجی برخی از نواحی گردیده است. از جمله مباحث مطرح شده و قابل بررسی در این زمینه، فرایند توسعه و عدالت اجتماعی در سکونتگاه‌های انسانی می‌باشد. هدف پژوهش حاضر، سنجش توسعه‌یافتگی شهرستان‌های استان اردبیل با به‌کارگیری شاخص‌های ترکیبی امور زیربنایی، اجتماعی، اقتصادی، بهداشتی و درمانی است. با استفاده از مدل آنالیز تاکسونومی عددی و سلسله‌مراتبی، نتایج تحقیق نشان دادند در بین شهرستان‌های این استان از لحاظ سطح توسعه‌یافتگی، نابرابری وجود دارد؛ به گونه‌ای‌که شهرستان اردبیل دارای برخورداری بیشتری می‌باشد و از شهرستان‌های دیگر، فاصله زیادی دارد. طبق تجزیه و تحلیل‌های به دست آمده از مدل‌های تاکسونومی عددی و AHP، شهرستان مشکین شهر بعد از اردبیل، در سطح اول توسعه و با درجه توسعه به ترتیب مد‌ل‌ها، ۱۹/۰ و ۲/۱۸درصد و شهرستان خلخال در سطح دوم توسعه و با درجه توسعه به ترتیب مدل‌ها، ۷۱/۰ و ۸/۱۳درصد می‌باشد. </field></doc></add>