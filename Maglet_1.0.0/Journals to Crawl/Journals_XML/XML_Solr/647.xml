<add><doc><field name="journal_id">10038</field><field name="abstract">سنگ مصنوعی ترکیبی از سنگ دانه‌های طبیعی و مواد افزودنی مانند صمغ‌های صنعتی (رزین)، سیمان و دیگر مواد پلیمری می‌باشد. در این پژوهش سنگ مصنوعی با مواد افزودنی و رزین‌های متفاوت به منظور دست یابی به ظرفیت خمشی بالا با طرح اختلاط، ۸۴ ٪ سنگ دانه، ۱۰ ٪ رزین و ۶ ٪ مواد افزودنی به روش کاملا دستی بدون نیاز به سیستم خلاء و فشار ساخته شد. برای تعیین ریز ترک‌ها، عناصر، اتم‌های سازنده، درصد وزنی و چگونگی قرارگیری و در هم تنیدگی مواد افزودنی مصرف شده در ساخت سنگ‌های مصنوعی، تصاویر FESEM از نمونه‌ها گرفته شد. برای تعیین شکل پذیری و ارزیابی کیفیت سنگ‌های مصنوعی توسط توانایی آن‌ها در برابر مقاومت به ایجاد ترک یا ناهمواری‌های سطحی دیگر در طول یک دوره‌ی خمشی مداوم، سنگ‌های مصنوعی ساخته شده با مواد افزودنی (الیاف شیشه، الیاف کربن، رزین پلی استر و وینیل استر) آزمایش خمش سه نقطه‌ای صورت گرفت. بر اساس آزمایش خمش سه نقطه‌ای نمونه ساخته شده با رزین ویلین استر و الیاف کربن بیش‌ترین مقاومت خمشی و نمونه ساخته شده با رزین ویلین استر و الیاف شیشه بیش‌ترین کرنش را در طول خمش تحمل کردند. همچنین نوع شکست و ترک‌ها در سنگ‌های تقویت شده به ترتیب، شکننده و خمشی و در سنگ‌های بدون تقویت، شکل پذیر و خمشی برشی است.</field></doc></add>