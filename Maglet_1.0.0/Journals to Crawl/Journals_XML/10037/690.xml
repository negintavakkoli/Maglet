<?xml version="1.0" encoding="UTF-8"?>
<rss version="2.0">
<channel>
<title> نشریه زمین شناسی مهندسی </title>
<link>http://jeg.khu.ac.ir</link>
<description>نشریه زمین شناسی مهندسی - مقالات نشریه - سال 1382 جلد1 شماره1</description>
<generator>Yektaweb Collection - https://yektaweb.com</generator>
<language>fa</language>
<pubDate>1382/4/10</pubDate>

					<item>
						<title>ارزیابی کارآیی مدل‌های پهنه‌بندی خطر زمین لغزش در حوزه آبخیز سد لتیان</title>
						<link>http://jeg.khu.ac.ir/browse.php?a_id=302&amp;sid=1&amp;slc_lang=fa</link>
						<description>پهــنه&#8204;بندی خطر زمین لغزش با روش&#8204;های متفاوتی صورت می&#8204;گیرد، و بسیاری از این روشها بر اساس شرایط خاص مناطق مورد بررسی بنا می&#8204;شود. برای ارزیابی کارآیی تعدادی از روشهای پهنه&#8204;بندی خطر زمین&#8204;لغزش، در حوزه آبخیز سد لتیان، با توجه به تنوع سازندهای زمین شناسی با ویژگی&#8204;های زمین&#8204;شناسی مهندسی، توپوگرافی، ژئومورفولوژیکی و بارندگی مختلف انتخاب گردید. لایه&#8204;های اطلاعاتی شامل زمین شناسی، فاصله از گسلهای فعال، طبقات ارتفاعی، شیب، وجه شیب، بارندگی و پوشش گیاهی تهیه شدند. بیش از 150 زمین لغزش و پهنـــه لغزشی مورد شناسایی قرار گرفت و نقشه پراکنش زمین لغزشها برای منطقه تهیه شد: بنابر آنالیز داده&#8204;ها، عوامل مؤثر در ناپایداری شیبها مورد تجزیه و تحلیل قرار گرفتند، همچنین با مد نظر قرار دادن پارامترهای مؤثر در وقوع ناپایداریها درحوزه سدلتیان، روشهای نیلسن، تراکم سطح، ارزش اطلاعاتی و وزن متغیرها جهت پهنه&#8204;بندی خطر زمین لغزش به کار بسته شد. نتایج نشان می&#8204;دهد که روشهای وزن متغیرها و ارزش اطلاعاتی با دقت&#8204;هایی در حدود 7/99 و4/99 درصد از میان مدلهای انتخاب شده، برای استفاده در مناطق مشابه حوزه آبخیز سد لتیان در البرز مرکزی کاراترین روشها هستند. بعلاوه پهنه&#8204;&#8204;بندی خطر زمین لغزش در این حوزه نشان می&#8204;دهد که حریم گسله مشا میان دماغه تارسنان، مناطق جنوب&#8204;غربی زرد بند تا حاجی&#8204;آباد و شمال ارتفاعات توچال، در بستر آبخیزهای آهار، از پهنه&#8204;های مستعد وقوع لغزشند. تغییر کاربری اراضی و احداث جاده&#8204;های دسترسی روستایی بر روی دامنه&#8204;های پر شیب، در سالهای اخیر، وقوع چندین لغزش را باعث شده است.</description>
						<author>محمدعلی فتاحی اردکانی</author>
						<category></category>
					</item>
					
					<item>
						<title>بررسی خصوصیات کانی شناسی ورتی سول‌های استان فارس و رابطه آن با برخی شاخص‌های فیزیکی در این خاک‌ها</title>
						<link>http://jeg.khu.ac.ir/browse.php?a_id=301&amp;sid=1&amp;slc_lang=fa</link>
						<description>تعدادی از ورتی سولهای1 استان فارس واقع درمحدوده جغرافیایی54 درجه تا 54 درجه و26 دقیقه شرقی و 27 درجه و 49 دقیقه تا 29 درجه و 14 دقیقه شمالی از نظرکانی‌شناسی و تعیین برخی شاخص‌های فیزیکی مورد بررسی قرار گرفتند. این خاک‌ها دارای تمامی مشخصات رده ورتی‌سول از قبیل درصد رس، وجود اسلیکن‌ساید2 و ساختمان گوه‌ای تا عمق100 سانتی‌متری و درز و شکاف‌های عریض و عمیقی‌هستند که در طول سال بازو بسته می‌شوند. علاوه براین، انقباض و انبساط کافی بروزمی‌دهند (07/0COLE &gt;). ولی بر خلاف تصور عمومی که کانی‌های رسی غالب، دراین خاک‌ها را کانی‌های گروه اسمکتایت3 در نظر می‌گیرند، در خاک‌های بررسی شده این موضوع صادق نیست. با توجه به مقادیر زیاد رس و پایین بودن CEC رس (46/25 تا 56/44 سانتی‌مول بار برکیلوگرم) و مطالعات XRD وSEM انجام شده ، وجود مقادیر قابل توجه کانی‌های ورمی‌کولایت4 و اسمکتایت غیر محتمل است و کانی‌های عمده آنها شامل کلرایت5 (با درجه تبلور خوب تا اندک) و پالی گورسکایت6 و ایلایت7 و مقادیر مختصری کائولینایت8 و کانیهای قابل انبساط است. تعیین حدود آتربرگ (حدسیلان و حد خمیری) در این خاک‌ها ومقایسه آن با اعداد به دست آمده برای انواع رس‌ها نیز مؤید عدم غالبیت مونتموریلونایت9 است و وجود مقادیر قابل توجه کلرایت در این خاکها را تأیید می‌کند.</description>
						<author></author>
						<category></category>
					</item>
					
					<item>
						<title>مدل سازی مسائل آب زیرزمینی با صفحه گسترده</title>
						<link>http://jeg.khu.ac.ir/browse.php?a_id=303&amp;sid=1&amp;slc_lang=fa</link>
						<description>صفحه گسترده، ابزاری کاربردی برای حل مسائل جریان پایدار محبوس آب زیرزمینی است. روش کار بسیار ساده است، اما در عین حال بسیاری از شرایط جریان شامل نایکسانی، ناهمگنی، وجود منابع تخلیه و تغذیه و اشکال هندسی پیچیده را در بر می‌گیرد. به علاوه، چون معادلات صفحه گسترده به صورت دستی برنامه نویسی می‌شوند کاربر درک فیزیکی بسیار خوبی از مسأله خواهد داشت، معادلات حاکم برای شرایط جریان ناهمگن و نایکسان ایجاد می‌شوند. فرموله کردن ریاضی شرایط مرزی و در نظرگرفتن تخلیه وتغذیه در مدل‌سازی صفحه گسترده ارائه شده و حساسیت حل به انتخاب فواصل نقاط شبکه بندی شده و دقت جواب بررسی گردیده است. در پایان مزایا و محدودیتهای این روش در مقایسه با مدلهای عددی دیگر مقایسه گردیده است.</description>
						<author></author>
						<category></category>
					</item>
					
					<item>
						<title>مطالعه آفت‌کشها در رسوبات خلیج دی در شمال‌غرب انگلستان (کاربرد در بررسی آلودگی محیط‌های ساحلی)</title>
						<link>http://jeg.khu.ac.ir/browse.php?a_id=304&amp;sid=1&amp;slc_lang=fa</link>
						<description>( اصل مقاله انگلیسی صفحه 84-66) در بررسی توزیع آفت‌کشها در رسوبات خلیج دی، مغزه‌هایی از رسوبات از مناطق مشخص شده نمونه‌برداری شد و برای مطالعه انتخاب گردید. ترکیبات آلی با روش میکروویو از 56 نمونه استخراج شد و توسط روش کروماتوگرافی گازی و طیف سنجی جرمی مورد تجزیه قرار گرفت. توزیع آلکان‌های نرمال و محاسبه شاخص ترجیحی کربن برای آنها مشخص می‌کند که منشا مواد آلی در رسوبات عمدتاً قاره‌ای است. در این بررسی روشهای مختلف برای جستجوی آفت‌کشها در رسوبات به کار گرفته شد. منب تنها آفت کش موجود در رسوبات است. منب قارچ‌کشی است که برای مبارزه با آفت‌های قارچی سیب زمینی و گوجه فرنگی به کارمی‌رود، این قارچ ‌کش از نوع نمک‌های پلیمری اتیلن ابیس دی تیوکاربامیک است. توزیع منب در رسوبات الگوی زیگزاگ را با عمق نشان می‌دهد که مشابه الگوی توزیع کل مواد آلی استخراج شده از رسوبات است. بالاترین مقدار منب به دست آمده 33/16 نانوگرم بر یک گرم رسوب است که در عمق 14 سانتی متری رسوب دیده می‌شود. الگوی توزیع منب با عمق با به کارگیری فصلی آفت‌کشها ربط داده شده است.</description>
						<author></author>
						<category></category>
					</item>
					
					<item>
						<title>جنبه‌های زلزله‌شناسی مهندسی زلزله 25 سپتامبر 2002 آندکا (با بزرگنمایی506= MW با نگرشی ویژه به ساختگاه سد مسجد سلیمان)</title>
						<link>http://jeg.khu.ac.ir/browse.php?a_id=305&amp;sid=1&amp;slc_lang=fa</link>
						<description>( اصل مقاله انگلیسی صفحه 115-85 ) زمین‌لرزه 25 سپتامبر 2002 (506= MW) بخش شمال خاوری شهرستان مسجد سلیمان در نوار چین‌خورده زاگرس را به لرزه در‌آورد. این زلزله تلفات جانی نداشت و چهار نفر مجروح شدند. زلزله در بخش‌های جنوبی رشته کوه زاگرس در یک ناحیه غنی از ذخایر نفتی رخ داد. خسارت جدی به ساختگاه سد مسجد سلیمان وارد نشد. این سد مهمترین سازه بنیادی برقابی( هیدروالکتریکی) در ناحیه رومرکزی است. از پهنه رومرکزی پسلرزه‌ای بازدید شد و مهمترین خسارتها در این پهنه بررسی گردید. نگاشت‌های زلزله اصلی و پسلرزه‌های آن در ساختگاه سد بر اساس تخمین نسبت سیگنال به نویز پردازش شده و بیشینه شتاب 360 سانتی‌متر بر مجذور ثانیه برای لرزه اصلی در ایستگاه شتاب‌نگاری محل سد مسجد سلیمان در حدود 10 کیلومتری رومرکز زلزله ثبت شده است.</description>
						<author></author>
						<category></category>
					</item>
					
	</channel>
</rss>
