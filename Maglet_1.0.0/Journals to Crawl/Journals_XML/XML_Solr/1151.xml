<add><doc><field name="journal_id">10042</field><field name="abstract"> وجود مؤلفه ­هایی از قبیل مشارکت، آگاهی، انسجام، اعتماد و شبکه اجتماعی، در هر جامعه‌ای­ توسعه را در پی خواهد داشت. هدف این پژوهش، ارزیابی توزیع سرمایه اجتماعی در محلات شهری و نقش آن در توسعه عدالت اجتماعی شهر کرمانشاه می­باشد. نوع تحقیق، کاربردی و روش مورد استفاده، توصیفی-تحلیلی است. برای گرد­آوری داده ­ها از روش کتابخانه­ای و میدانی استفاده شده است. تحقیق حاضر به دنبال پاسخ­گویی به این فرضیات می­باشد: ۱- سرمایه اجتماعی در شهر کرمانشاه منجر به توسعه شهری در ابعاد مختلف اعتماد، مشارکت، انسجام اجتماعی و شبکه ­های محلی شده است.۲-بین توزیع متعادل سرمایه ­اجتماعی و توسعه عدالت اجتماعی در شهر کرمانشاه، رابطه مستقیمی وجود دارد. برای تجزیه و تحلیل داده‌ها، از آمارهای توصیفی و استنباطی و مدل ویکور استفاده شده است. یافته ­های پژوهش نشان داد به جز بعد اعتماد اجتماعی که معنادار بودن آن در حد ضعیف ارزیابی شد، بین دیگر ابعاد مورد نظر، رابطه مثبت و معناداری وجود دارد. نتیجه به‌دست آمده از تحلیل مدل ویکور نشان می‌دهد منطقه‌های ۴ و ۲ شهر کرمانشاه به ترتیب رتبه نخست و آخر را به خود اختصاص داده‌اند.</field></doc></add>