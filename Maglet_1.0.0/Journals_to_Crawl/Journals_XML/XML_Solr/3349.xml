<add><doc><field name="journal_id">10018</field><field name="abstract">در این پژوهش، محقق به دنبال عوامل مؤثر بر ادامه فعالیت و رشد استارت‌آپ‌های کشاورزی بود که به صورت کیفی و به روش تئوری‌سازی بنیادی صورت پذیرفت. جامعه مدیران استارت‌آپ‌های کشاورزی در سال ۱۳۹۵، ۱۵ تن بودند که شرکت‌هایشان در مرحله پیش‌رشد و یا رشد قرار داشت و تحت حمایت پارک علم و فناوری فعالیت می‌کردند و پژوهش، طی مصاحبه با ۱۱ نفر از آنان به اشباع نظری رسید. ابزار جمع‌آوری داده‌ها، مصاحبه عمیق با سؤالات باز بوده که سؤال اصلی پژوهش «برای ادامه فعالیت و رشد استارت‌آپ کشاورزی خود با چه موانعی روبرو شده‌اید؟» بوده و تجزیه و تحلیل داده‌ها بر اساس روش هفت مرحله تحلیلی تئوری‌سازی بنیادی انجام شد و در نهایت مصاحبه دیگری برای بررسی اعتبار نتایج تحقیق انجام شد. یافته‌های تحقیق در قالب ۵ مضمون اصلی یا مفهوم و ۵ زیر مضمون یا کد بود که مضامین اصلی عبارتند از: پایین بودن سهم بودجه اختصاصی دولت به فعالیت‌های ایده‌محور کشاورزی، ضعف سیستم اطلاع‌رسانی در معرفی محصول ایده محور به کشاورزان، نا‌اطمینانی زیاد در بازار محصولات ایده‌محور کشاورزی، عواقب ناشی از طولانی بودن روند اخذ مجوز‌های لازم، توجه کشاورزان به تأثیر محصول یا خدمت استارت‌آپ جدید روی منافع شخصی و نه جنبه‌های عمومی آن.</field></doc></add>