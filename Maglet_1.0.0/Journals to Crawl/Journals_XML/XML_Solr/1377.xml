<add><doc><field name="journal_id">10005</field><field name="abstract">مدیریت منابع انسانی امروزه بیش از هر زمانی با تنوع نیروی انسانی در سازمان مواجه است. یکی از عوامل این تنوع علاوه‌بر تفاوت‌های موجود، تفاوت بین نسل‌ها است. تفاوت میان نسل‌ها همواره مسئله‌ساز بوده است. هدف پژوهش حاضر شناسایی تفاوت‌های نسلی بین کارکنان سازمان‌های دولتی است. پژوهش حاضر از نظر رویکرد و استراتژی در دسته پژوهش‌های کیفی قرار می‌گیرد. همچنین پژوهش حاضر از لحاظ نوع از نوع توصیفی- اکتشافی است. جامعة آماری پژوهش حاضر مدیران و معاونان سازمان‌ها و دستگاه‌های اجرایی و دولتی استان قزوین است که جهت شناسایی تفاوت‌ها با 19 نفر از مدیران و معاونان دستگاه‌های اجرایی و دولتی به‌عنوان افراد نمونه، مصاحبه عمیق نیمه ساختاریافته انجام شد. بعد از گردآوری داده‌ها، به‌منظور تحلیل مصاحبه‌ها از شیوة تحلیل تم استفاده شد. نتایج نشان داد که کارکنان سازمان‌های مورد مطالعه را می‌توان در سه نسل جوان، میانسال و با تجربه طبقه‌بندی کرد. تفاوت‌های نسلی استخراج شده مرتبط با حوزة منابع انسانی در پنج بعد تفاوت‌های شغلی، شخصیتی، آموزشی، فنی و انگیزشی دسته‌بندی شد.</field></doc></add>