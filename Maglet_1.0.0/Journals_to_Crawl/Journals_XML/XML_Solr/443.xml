<add><doc><field name="journal_id">10001</field><field name="abstract">در دهه­های اخیر، روند جهانی‌سازی شرکت­ها و شکل‌گیری فضاهای رقابتی جدید به توجه ویژه به امر صادرات به‌عنوان عاملی حیاتی برای بقا و رشد بسیاری از شرکت­ها منجر شده است. در این پژوهش، پس از طبقه‌بندی شرکت­های نمونۀ مدنظر به دو گروه شرکت‌های محلی و با توسعۀ جهانی، رابطۀ سطح نگهداشت وجه نقد و توسعۀ جهانی شرکت­ها بررسی شد. در این راستا، تعداد ۸۸ شرکت پذیرفته‌شده در بورس اوراق بهادار تهران در دورۀ زمانی ۱۳۸۹ تا ۱۳۹۳ بررسی شد. نتایج حاصل از آزمون­های پژوهش نشان می­دهد، گرایش شرکت­ها به سوی جهانی‌شدن، نقش تعیین‌کننده­ای در سطح نگهداشت وجه نقد آنها دارد. همچنین بر مبنای نتایج پژوهش آشکار شد رابطۀ U معکوسی بین افزایش صادرات در راستای توسعۀ جهانی شرکت­ها و سطح نگهداشت وجه نقد آنها وجود دارد.</field></doc></add>