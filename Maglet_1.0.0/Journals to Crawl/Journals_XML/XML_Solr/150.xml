<add><doc><field name="journal_id">10002</field><field name="abstract">  هدف:   هدف این تحقیق، بررسی تأثیر رهبری معنوی بر رضایت شغلی در سازمان با میانجی‌گری سلامت معنوی بوده است.   روش:   روش پژوهش از نوع همبستگی و مبتنی بر مدل معادلات ساختاری بوده است. جامعۀ آماری شامل کلیۀ کارکنان دانشگاه ارومیه به تعداد 400 نفر بود که حجم نمونه به وسیلۀ فرمول کوکران به تعداد 283 نفر برآورد شد و به روش نمونه‌گیری تصادفی انتخاب شدند. ابزار مورد استفاده در پژوهش، سه پرسشنامۀ استاندارد- رهبری معنوی فرای و همکاران(2005)، رضایت شغلی بری‌فیلد و روث(1951) و شاخص سلامت معنوی پالوتزیان و الیسون(1982) بود که روایی آنها با نظر متخصصان تأیید شد و از پایایی قابل قبولی برخوردارند. داده‌ها با کمک نرم‌افزار Spss 18  و Lisre 8/80  بررسی شدند.   یافته‌ها:   رهبری معنوی با رضایت شغلی رابطۀ مثبت و معنادار دارد. سلامت معنوی با رضایت شغلی رابطۀ مثبت و معنادار دارد. رهبری معنوی با سلامت معنوی رابطۀ مثبت و معنادار دارد. همچنین رهبری معنوی از طریق تأثیر مثبت بر سلامت معنوی، موجب افزایش رضایت شغلی کارکنان می‌شود.   نتیجه‌گیری:    با توجه به تأثیر رهبری معنوی بر افزایش رضایت شغلی کارکنان، به رؤسای دانشگاه‌ها توصیه می‌شود این سبک رهبری را به عنوان سبک رایج و غالب در برنامه‌های خود به کار گیرند و باعث افزایش رضایت شغلی و عملکرد سازمان خود در دنیای رقابتی امروزی شوند.</field></doc></add>