<add><doc><field name="journal_id">10038</field><field name="abstract"> از آنجا که بر روی سطح دامپ باطله معدن گل گهر ترک‌های کششی مشاهده گردیده است، بنابراین می‌توان با تقریب خوبی فاکتور ایمنی را برابر یک در نظر گرفته و با استفاده از روش تحلیل برگشتی پارامترهای مقاومت برشی مواد دامپ باطله را تخمین زد. در این تحقیق از روش‌های عددی و تحلیلی با نرم‌افزارهای  FLAC/SLOPE  و  Slide  و نیز نمودارهای ارایه شده توسط هوک و بری ( Hoek and Bary ) برای تعیین پارامترهای مقاومت برشی مواد استفاده گردیده و نتایج آن‌ها با هم مقایسه شده اند. مقادیر چسبندگی و زاویه اصطکاک داخلی برای مواد دامپ با استفاده از دو روش عددی و تحلیلی به ترتیب 4/21 کیلو پاسکال و 24 درجه و 2/19 کیلوپاسکال و 24 درجه و با استفاده از نمودار ارایه شده هوک و بری نیز به ترتیب 21 کیلوپاسکال و 24 درجه بدست آمده اند. علاوه بر این به منظور تعیین فاصله بهینه و ایمن دامپ باطله از دیواره معدن از روش تحلیلی استفاده گردیده و تاثیر فواصل مختلف بر فاکتورایمنی دیواره بررسی شده است. نتایج بررسی‌های انجام شده نشان می‌دهد که در فواصل کمتر از 150 متری دامپ از دیواره، فاکتورایمنی دیواره با شیب بیشتری کاهش می‌یابد و این فاصله را می‌توان بعنوان فاصله ایمن درنظر گرفت. </field></doc></add>