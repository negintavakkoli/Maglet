<add><doc><field name="journal_id">10001</field><field name="abstract">ایجاد بحران در سیستم بانکی ناشی از بازنگشتن مطالبات، به سرعت به بخش واقعی اقتصاد تسری می‌یابدو در نتیجه می‌تواند کل نظام اقتصادی را با مخاطراتی مواجه کند. صنعت بانکداری ایران، مهم‌ترین واسطۀ مالی است که با چالش مطالبات معوق، مواجه است؛ در نتیجه سبد تسهیلاتبانک­ها در سال‌های اخیر به‌دلیل افزایش ریسک اعتباری، تسهیلات اعطایی به سمت مطالبات شبکه بانکی تغییر کرده است. در این مقاله با توجه به ارتباط گستردۀ شبکۀ بانکی با بخش‌های کلان اقتصاد کشور، با استفاده از روش تعادل عمومی پویای تصادفی نیوکینزی و با بهره‌گیری از آمار سالانۀ اقتصاد ایران در دورۀ ۱۳۹۲-۱۳۶۰، به بررسی واکنش متغیرهای کلان اقتصادی (نظیر تولید و تورم) و متغیرهای بانکی به این دو متغیر (شوک‌های مانده مطالبات معوق و افزایش مطالبات از شبکۀ بانکی) به­عنوان شوک مصارفپرداخته شد. نتایج حاصل از بررسی آثارشوک‌های مورد بررسی، نشان داد با افزایش مطالبات معوق، سرمایه­گذاری و تولید کاهش، تورم افزایش می‌یابدوبا افزایش مطالبات از شبکۀ بانکی، سرمایه‌گذاری و تولید افزایش و تورم کاهش می‌یابد. </field></doc></add>