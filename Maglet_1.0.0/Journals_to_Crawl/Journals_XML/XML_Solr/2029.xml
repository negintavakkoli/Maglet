<add><doc><field name="journal_id">10010</field><field name="abstract">امروزه تلویزیون یکی از مهم­ترین ابزارها برای گذران اوقات فراغت انسان­ها شده، و این امر تأثیرپذیری از این رسانه را در تعیین نگرش و سبک زندگی افراد افزایش داده است. ورود و گسترش ماهواره­ها در ایران، سبب ایجاد یک فضای رقابتی جدی میان صداوسیما و شبکه­های برون­مرزی شده است و ضرورت و اهمیت برنامه­ریزی برای افزایش کیفیت برنامه­ها را برای مدیران صداوسیما مشخص کرده است. هدف تحقیق حاضر طراحی مدلی برای افزایش اثربخشی و جلب رضایت­ و وفاداری بینندگان صداوسیما است. برای این هدف رویکرد پویایی سیستم که نگاهی پویا و بازخوردی به سیستم­های پیچیده دارد، به‌کار گرفته شده است. تا از این رهگذر مدلی جامع برای شبکه­های تلویزیونی صداوسیما به‌دست آید. با اجرای مدل ترسیم‌شده تحت سناریوهای مختلف بر روی یکی از این شبکه­ها­ (شبکة آموزش سیما) تأثیر اجرای سیاست­های گوناگون را برای موفقیت این شبکه در آینده تحلیل و بررسی شد. نتایج تحقیق حاکی از آن است که دو سیاست افزایش توان رقابت­پذیری و تلفیق برنامه­های جانبی در کنار رویکرد اصلی شبکه، می­تواند سبب افزایش اثربخشی و جذابیت شبکة آموزش و میزان رضایت­مندی و وفاداری بینندگان آن شده و با جلوگیری از ریزش مخاطبان به‌تدریج سبب رشد تعداد آنان شود.</field></doc></add>