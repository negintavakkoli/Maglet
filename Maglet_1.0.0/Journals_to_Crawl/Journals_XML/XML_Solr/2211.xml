<add><doc><field name="journal_id">10031</field><field name="abstract"> از زمانیکه لارسن (۱۹۸۸) استدلال کرد که گروه فعلی از دو پوسته (لایه) یکی با هسته فعل سبک و دیگری با هسته فعل واژگانی تشکیل شده است، زبانشناسان کو شیده‌اند تا بر این اساس ساخت‌های متعددی را در زبان‌های مختلف تجزیه و تحلیل کنند و نقایص و اشکلات احتمالی آن را بررسی نمایند و در تکامل آن تعدیل هایی بوجود آورند. ساخت سببی فارسی با توجه به گوناگونی و تنوع ساختار نحوی آن می‌تواند در این راستا مورد توجه واقع شود. داده‌های این مقاله نشان می‌دهد که ساختار درونی ساخت‌های سببی فارسی تا حدودبسیار زیادی با طرح لارسن سازگار است. ساخت‌های سببی زبان فارسی به درستی نشان می‌دهند که گروه فعلی از دو فرافکن فعلی فعل سبک و فعل واژگانی تشکیل شده است. فعل سبکی که بعنوان هسته پوسته فعلی بالائی قرار می‌گیرد به دو صورت بدون نمود آوائی و با نمود آوایی به صورت؛ ’’کردن‘‘  و یا پسوند ’’: ان‘‘: در ساخت سببی فارسی تظاهر می‌یابد. همچنین در این مقاله استدلال شده است که در برخی موارد فعل سبک سببی در همنشینی با فعل‌های متفاوت از خودرفتار متفاوت بروز می‌دهد بر این اساس بنظر می‌رسد که نظریه هایی صرفا صوری که ملاحظات معنایی را نادیده می‌انگارند نمی‌توانند به نحوی مطلوب به تحلیل ساخت‌های زبان بپردازند. همچنین این پژوهش نشان می‌دهد که حداقل در یک مورد ملاحظات نقشی نقش معنا داری را در تحلیل ساختار نحوی ایفا می‌کنند. شاید بتوان از آن به عنوان شاهدی در جهت تعامل نقش و ساختار نحوی که نقش گرایان بر آن تاکید می‌ورزند استفاده کرد.</field></doc></add>