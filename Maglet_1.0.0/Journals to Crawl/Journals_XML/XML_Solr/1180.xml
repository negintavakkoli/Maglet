<add><doc><field name="journal_id">10042</field><field name="abstract">    شهر صفر انرژی، شهر پایدار و شهر صفر کربن، اصطلاحات جدیدی در مدیریت انرژی شهرها هستند. در این پژوهش، الگوی ایجاد یک شهر زیست‌محیطی کم   کربن در بخش شهری شهرستان مشهد   مقدس با محوریت تأمین پایدار انرژی الکتریکی، شبیه‌سازی شده است. بدین منظور حداکثر پتانسیل برق تجدیدپذیر زیست‌توده در کنار ایجاد ظرفیت فتوولتائیک لازم برای پوشش باقی   مانده تقاضای برق بخش شهری مشهد، با استفاده از رهیافت برنامه‌ریزی آنالیزی در سیستم تولید قدرت هیبرید وارد شده است. نتایج پژوهش نشان دادند که تکنولوژی زیست‌توده با نوسان‌پذیری کمتر و هزینه تولید پایین‌تر، تکنولوژی برتر برای طراحی شهر زیست محیطی کم   کربن می‌باشد و با ضریب نفوذ بالا وارد سیستم تولید هیبرد فسیلی تجدیدپذیر می‌شود. همچنین با این‌که ظرفیت تکنولوژی فتوولتائیک تا ظرفیت 8 گیگاواتی افزایش یافته است، به دلیل هزینه سرمایه‌گذاری بالا، امکان بهره‌برداری در سیستم تولید هیبرید در رقابت با تکنولوژی زیست‌توده وجود ندارد. ازاین‌رو پیشنهاد می‌شود که از یک سو، تکنولوژی زیست‌توده‌محور توسعه پایدار انرژی در بخش شهری مشهد به‌عنوان شهری در مسیر  LCEC  قرار گیرد و از سوی دیگر، سیاست‌های حمایتی برای کاهش هزینه تولید تکنولوژی فتوولتائیک اتخاذ گردد تا امکان رقابت‌پذیری این تکنولوژی در ظرفیت‌های بالا فراهم شود.    
</field></doc></add>