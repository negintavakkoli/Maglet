<add><doc><field name="journal_id">10040</field><field name="abstract">یکی از مهمترین معیارها برای سنجش درجه‌ی توسعه یافتگی یک کشور میزان اهمیت و اعتباری است که زنان جامعه در زمینه‌های مختلف علمی، اقتصادی، اجتماعی و سیاسی دارا هستند. اشتغال زنان به عنوان یکی از مؤلفه‌های توسعه اقتصادی همواره ارزیابی و سنجش می‌شود و قالبی از برنامه ریزی‌های دورنگرانه کشورها است. رقابت میان کشورهای خاورمیانه در زمینه‌های مختلف، توسعه اشتغال زنان را هدف می‌گیرد و جمهوری اسلامی ایران در صدد است که در افق ۱۴۰۴ بالاترین قله اهداف توسعه‌ای را فتح کند و طبیعتا رشد اشتغال زنان نیز نسبت به سایر کشورهای منطقه مدنظر است. مقاله‌ی حاضر که مستخرج از تحقیقی در این زمینه است با استفاده از روش نمونه گیری چندمرحله‌ای، طی یک دوره‌ی ۳۵ ساله، وضعیت اشتغال زنان را در کشورهای منطقه خاورمیانه مقایسه می‌کند و با استفاده از تکنیک سری‌های زمانی، چشم انداز اشتغال زنان منطقه به ویژه ایران را در سال مورد هدف به تصویر می‌کشد. نتایج تحقیق نشان می‌دهد که زنان ایران می‌توانند از امکانات شغلی مناسب‌تری نسبت به منطقه بهره مند شوند و در رتبه‌ی پنجم منطقه قرارگیرند و با توجه به روند رشد شاخص نسبی اشتغال زنان حتی امکان دستیابی ایران به رتبه‌ی اول یا دوم خاورمیانه قابل انتظار خواهد بود.</field></doc></add>