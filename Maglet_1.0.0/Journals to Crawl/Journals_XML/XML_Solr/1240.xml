<add><doc><field name="journal_id">10042</field><field name="abstract"> در تأمین منابع مالی پروژه ‌های تفریحی علاوه‌ بر ویژگی‌‌های هر یک از روش ‌های تأمین مالی که بر انتخاب این روش‌‌ها از سوی سرمایه گذاران دارای اهمیت است، عوامل محیطی و بیرونی نیز به صورت ریسک‌‌های مختلف، تأثیرگذار هستند. هدف این مطالعه، آسیب ‌شناسی تأمین منابع مالی برای پروژه ‌های تفریحی بخش گردشگری شهر مشهد مقدس می‌‌باشد و به رتبه ‌بندی این ریسک ‌ها برای هر یک از روش‌‌های تأمین مالی پرداخته شده است. این مطالعه به روش توصیفی- تحلیلی و با استفاده از منابع کتابخانه ‌ای و نظرات کارشناسی انجام شده است. جامعه آماری مطالعه تعداد ۳۳ نفر از کارشناسان مالی در شرکت‌‌های سرمایه ‌گذاری خصوصی و سازمان ‌های دولتی مرتبط با بخش گردشگری می‌‌باشند. شیوه نمونه‌گیری، از نوع هدفمند یا اشباع نظری می‌‌باشد. در این مطالعه به منظور تجمیع نظر کارشناسان، از روش برنامه ‌ریزی چندمعیاره فازی استفاده شد. طبق نتایج، در بین عوامل تأثیرگذار محیطی، ریسک فرایند، بیشترین تأثیر را بر تأمین منابع مالی در پروژه ‌های تفریحی شهر مشهد مقدس دارد و ریسک ‌های اقتصادی، قانونی و سیاسی در رتبه ‌های بعدی اهمیت هستند. فرایندهای سازمانی و بوروکراسی اداری (تغییر یا عدم‌ شفافیت در فرایندها و تخصیص مسئولیت‌‌ها، تأخیر در اجرای فرایندها، ضعف هماهنگی و سازماندهی و …)، رعایت نشدن حقوق مالکیت، وضعیت فساد اداری، تبعیض و رانت و امتیاز انحصاری در دسترسی به منابع مالی، حقیقی نبودن مناقصات سازمان ‌ها، نحوه مشارکت بانک ‌ها با بخش خصوصی در اجرای پروژه‌‌ها و نحوه مشارکت بخش عمومی با بخش خصوصی در تأمین مالی پروژه‌‌ها؛ از جمله ریسک ‌های فرایندی در تأمین مالی پروژه‌‌های تفریحی شهر مشهد می‌باشند. </field></doc></add>