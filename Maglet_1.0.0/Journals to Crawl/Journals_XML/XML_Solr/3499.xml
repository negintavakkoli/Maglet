<add><doc><field name="journal_id">10013</field><field name="abstract">هدف این تحقیق بررسی رابطه بین سبک رهبری با مهارت‌های سازمانی مدیریت زمان مدیران مقطع ابتدایی، متوسطه اول و دوم مدارس شهرستان آمل بوده است. نوع تحقیق، توصیفی همبستگی بوده است. جامعه آماری شامل تمامی مدیران مرد و زن مقطع ابتدایی، متوسطه اول و دوم مدارس دولتی شهرستان آمل بوده است که نمونه‌ای به حجم ۱۳۲ نفر از مدیران مدارس به صورت تصادفی انتخاب شد. فرضیه‌های این تحقیق از طریق آزمون‌‌های t تک نمونه‌ ای، t مستقل، تحلیل واریانس، آزمون همبستگی اسپیرمن تجزیه‌ و تحلیل شد. ابزار گردآوری داده‌‌ها دو پرسشنامه‌ی مهارت سازمانی مدیریت زمان با ضریب پایایی (۸۳/۰) و پرسشنامه استاندارد سبک رهبری LBDQ با ضریب پایایی (۷۶/۰) بوده است. برای تعیین روایی نیز از روش بررسی محتوایی و صوری استفاده گردید. یافته‌‌ها نشان داد بین سبک رهبری و مهارت سازمانی مدیریت زمان مدیران مدارس ارتباط معناداری وجود دارد که میانگین مهارت سازمانی مدیریت زمان در سبک آمرانه نسبت به سایر سبک‌ها بیشتر بوده است. رابطه بین سبک رهبری آزادمنشانه و مهارت سازمانی مدیریت زمان منفی و بین سبک رهبری آمرانه و مهارت سازمانی مدیریت زمان مثبت و معنادار بوده است و همچنین وضعیت مهارت سازمانی مدیریت زمان مدیران مدارس آمل در وضعیت مطلوبی قرار دارد.</field></doc></add>