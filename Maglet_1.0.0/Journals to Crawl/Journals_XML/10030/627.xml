<?xml version="1.0" encoding="UTF-8"?>
<rss version="2.0">
<channel>
<title> دوفصلنامه زبان و ادبیات فارسی </title>
<link>http://jpll.khu.ac.ir</link>
<description>دوفصلنامه زبان و ادبیات فارسی - مقالات نشریه - سال 1388 جلد17 شماره64</description>
<generator>Yektaweb Collection - https://yektaweb.com</generator>
<language>fa</language>
<pubDate>1388/3/11</pubDate>

					<item>
						<title>بررسی اصل ولایت در سه کتاب التعرّف، کشف‌المحجوب و مصباح‌الهدایه</title>
						<link>http://jpll.khu.ac.ir/browse.php?a_id=943&amp;sid=1&amp;slc_lang=fa</link>
						<description>&lt;p&gt;اصل &amp;quot;ولایت&amp;quot; از مهم&#8204;ترین محورهای تصوف اسلامی است. نیاز سالک به ارشاد و هدایت شیخی کامل و ولیی مکمل در پیمودن مسیر دشوار سلوک، گردنه&#8204;های مخوف و وادی&#8204;های هولناک آن پیوسته در کتاب&#8204;های تعلیمی منثور و منظوم تصوف مورد تأکید بوده است. در این میان نمی&#8204;توان نقش مؤثر امهات کتب نثر صوفیانه از جمله التعرف، کشف&#8204;المحجوب و مصباح&#8204;الهدایه را نادیده گرفت. التعرف از جمله آثار صوفیه است که در اوایل قرن چهارم ـ یعنی قرنی طلایی که تصوف در آن به کمال علمی و فنی خود نزدیک می&#8204;شد ـ در نهایت ایجاز اما به شکلی دقیق و با دلیل و برهان به تحکیم اصول عقاید صوفیان می&#8204;پردازد؛ کشف&#8204;المحجوب نیز پس از شرح تعرف مستملی بخاری نخستین کتاب به زبان فارسی در تصوف است و از این حیث در میان کتاب&#8204;های صوفیه از اهمیتی بسزا برخوردار است، ضمن این که هجویری در این کتاب، به گونه&#8204;ای همه&#8204;جانبه و مستوفیٰٰ به موضوعاتی از جمله &amp;quot;ولایت&amp;quot; می&#8204;پردازد که در حال و هوای تصوف روزگار او مطرح بود؛ مصباح&#8204;الهدایه نیز در تصوف و اخلاق در میان آثار فارسی قرن هفتم به بعد ممتاز و منحصر به فرد است. بررسی نظریات مؤلفان این سه اثر مهم در باب &amp;quot;ولایت&amp;quot; می&#8204;تواند تا حدود زیادی نشان&#8204;دهنده عقاید رایج در این زمینه، در سه مقطع زمانی متفاوت، یعنی قرن&#8204;های چهارم، پنجم و هفتم باشد و از آن&#8204;جا که این کتاب&#8204;ها، قطعاً از آثار قبل یا هم&#8204;عصر خود بهره جسته و بر آثار بعد از خود نیز تأثیرگذار بوده&#8204;اند، بررسی آن&#8204;ها می&#8204;تواند مبیّن عقاید کلی پیرامون مسئله مهم &amp;quot;ولایت&amp;quot; در تصوف اسلامی باشد.&lt;/p&gt;
</description>
						<author>علی شیخ‌الاسلامی</author>
						<category></category>
					</item>
					
					<item>
						<title>بازتاب رئالیسم جادویی در داستان‌های غلامحسین ساعدی</title>
						<link>http://jpll.khu.ac.ir/browse.php?a_id=944&amp;sid=1&amp;slc_lang=fa</link>
						<description>&lt;p&gt;رئالیسم جادویی سبک نسبتاً نوینی است که هر چند بیشتر تداعی&#8204;گر نام آمریکای جنوبی و به&#8204;ویژه گابریل گارسیا مارکز است، اما خاصّ ملل جهان سوم است. در داستان&#8204;های این سبک، واقعیت و خیال در هم گره می&#8204;خورند، اما به گونه&#8204;ای که واقعیت بر خیال سیطره دارد، نه خیال بر واقعیت. از میان داستان&#8204;نویسان فارسی، غلامحسین ساعدی در برخی از آثار خویش به این سبک گرایش دارد. این داستان&#8204;های ساعدی را می&#8204;توان به دو دسته تقسیم کرد: داستان&#8204;هایی که به سبک رئالیسم جادویی نوشته شده&#8204;اند و داستان&#8204;هایی که تنها رگه&#8204;هایی از رئالیسم جادویی را می&#8204;توان در آن&#8204;ها یافت. در این نوشته، به بررسی هر دو دسته و هم&#8204;چنین علل گرایش ساعدی به این سبک خواهیم پرداخت.&lt;/p&gt;
</description>
						<author>تقی پورنامداریان</author>
						<category></category>
					</item>
					
					<item>
						<title>علل پای‌بندی پیروان مکتب عرفانی بغداد به رعایت شریعت</title>
						<link>http://jpll.khu.ac.ir/browse.php?a_id=945&amp;sid=1&amp;slc_lang=fa</link>
						<description>&lt;p&gt;مکتب عرفانی بغداد تقریباً از اوایل سده دوم هجری و اندکی پس از تأسیس بغداد، توسط برخی از صوفیان، از جمله معروف کرخی، در این شهر شکل گرفت و بعد از او از طریق سری سقطی ادامه یافت تا نهایتاً به وسیله جنید بغدادی شکل کامل خود را به دست آورد. این مکتب در قرن چهارم به پشتوانه آموزه های جنید و توسط شاگردانش هم&#8204;چون شبلی، واسطی، جریری و... به اوج شکوفایی خود رسید. مهم&#8204;ترین وجه تمایز پیروان این مکتب، تقید و التزام شدید آنان به رعایت ظواهر شریعت است. واکنش این عده نسبت به پیروان مکتب سکر را مهم&#8204;ترین دلیل این مسئله می دانند و با مطرح ساختن مبحث سکر و صحو، سعی در توجیه آن می کنند؛ بدین طریق که جنید بغدادی صاحب صحو و هوشیاری است و به همین سبب او و دیگر بغدادیان، به سبب داشتن این خصیصه، گرفتار سکر نمی شوند و در نتیجه، همیشه آماده انجام دستورهای شریعت هستند. هرچند مبحث فوق در توجیه این مطلب صحیح است، اما تنها عامل تقید بغدادیان به انجام ظواهر شریعت نیست؛ بلکه عوامل دیگری نیز در آن دخیل است. در این مقاله ابتدا با بررسی حوزه رواج و گسترش مکتب بغداد در قرون سوم و چهارم و پنجم به معرفی اجمالی مهم&#8204;ترین پیروان آن پرداخته می شود و سپس علل تقید بنیان&#8204;گذاران این مکتب به رعایت ظواهر شریعت بررسی خواهد شد.&lt;/p&gt;
</description>
						<author>سید علی‌اصغر میرباقری فرد</author>
						<category></category>
					</item>
					
					<item>
						<title>تأثیر پندهای انوشروان و بزرگمهر در گلستان سعدی</title>
						<link>http://jpll.khu.ac.ir/browse.php?a_id=946&amp;sid=1&amp;slc_lang=fa</link>
						<description>&lt;p&gt;بسیاری از صاحب&#8204;نظران چون علامه قزوینی، فروزانفر، خزائلی و... دستمایه اندیشه&#8204;های سعدی را در آثار شاعران عرب جستجو کرده&#8204;اند. حسینعلی محفوظ در تحقیق مفصلی مدعی است که سعدی بن&#8204;مایه&#8204;های فکر و اندیشه خود را از مضامین شاعران عرب به&#8204;ویژه متنبی گرفته است. در این گیرودار مدافعان سعدی با طرح مسایلی چون توارد، طبع&#8204;آزمایی، و برشمردن انگیزه&#8204;های انسانی و عالی و نیز معانی ارجمند و... در آثار سعدی، به دفاع از شیخ شیراز پرداخته&#8204;اند. شیوه این مقاله از لونی دیگر است، زیرا با ورق زدن تاریخ به زمانی عقب&#8204;تر از عهد عباسی، در جستجوی مضامین فکری گلستان سعدی در فرهنگ باستانی ایران هستیم. در این تحقیق با ارائه بیش از 40 شاهد که در پژوهش&#8204;های در دسترس و موجود به آن&#8204;ها اشاره نشده، به منزله مشتی از خروار، نشان می&#8204;دهیم که اندیشمندان ما به جای ذره&#8204;بین انداختن در متون عربی و جستجوی سرچشمه&#8204;های مضامین سعدی، اگر دست را سایه&#8204;بان چشم کنند بسیاری از این حکمت&#8204;ها را در فرهنگ ایران باستان خواهند یافت.&lt;/p&gt;
</description>
						<author>وحید سبزیان پور</author>
						<category></category>
					</item>
					
					<item>
						<title>مبانی زیبایی‌شناختی رئالیسم سوسیالیستی</title>
						<link>http://jpll.khu.ac.ir/browse.php?a_id=947&amp;sid=1&amp;slc_lang=fa</link>
						<description>&lt;p&gt;رئالیسم سوسیالیستی، در قلمرو هنر و ادبیات، نوعی زیبایی&#8204;شناسی سیاسی است که قایل به وحدت مکانیکی اصول ایدئولوژیک و استتیک است. مباحث نظری این مکتب ادبی که پس از انقلاب اکتبر 1917م. در روسیه رخ داد برگرفته از آراء کارل مارکس، فردریش انگلس و ولادیمیر ایچ لنین است و رمان مادر ماکسیم گورکی بهترین الگوی هنری این جریان محسوب می&#8204;شود. اصول اساسی رئالیسم سوسیالیستی در ماه اوت ـ سپتامبر 1934م. در مسکو تصویب شد و با تأکید بر انعکاس واقع&#8204;گرایی در جریان تولید محصولات هنری، سه اصل بنیادین: جهت&#8204;گیری حزبی، نگرش ایدئولوژیک و مردم&#8204;گرایی را در پی داشت. اگرچه این کنگره، کنگره&#8204;ای ادبی بود، اصول آن به سایر هنرها نظیر نقاشی، موسیقی، سینما و... تعمیم داده شد. رئالیسم سوسیالیستی بیشتر به ایجاد تحولاتی در محتوای آثار ادبی پرداخت و بر این اساس مفاهیم و مضامینی نظیر مبارزه با سرمایه&#8204;داری، خوش&#8204;بینی تاریخی، جنگ، انقلاب، تاریخ&#8204;گرایی آگاهانه، کارگر، رهبران انقلاب و ارتش سرخ به ادبیات و هنر راه یافت.&lt;/p&gt;
</description>
						<author>روح‌الله هادی</author>
						<category></category>
					</item>
					
					<item>
						<title>محمّدِ فضل، ملامتی ِگمنام</title>
						<link>http://jpll.khu.ac.ir/browse.php?a_id=948&amp;sid=1&amp;slc_lang=fa</link>
						<description>&lt;p&gt;این مقاله به معرّفی محمّد فضل از مشایخ گمنام ملامتیه قرن سوّم هجری می&#8204;پردازد. بدین منظور با استفاده از منابع کهن، به روش تحلیل تاریخی درباره نام، زادگاه، خانواده، تاریخ وفات، مذهب فقهی، آثار، مصاحبان، راویان و سفرهای او آگاهی&#8204;هایی به دست داده می&#8204;شود و مأخذ کهن حکایتی از وی ـ که در مثنوی مولوی بدون ذکر نام او آمده ـ معرّفی می&#8204;گردد.&lt;/p&gt;
</description>
						<author>ناصر رحیمی</author>
						<category></category>
					</item>
					
					<item>
						<title>نقدی بر انتساب حافظ به طریقه ملامت</title>
						<link>http://jpll.khu.ac.ir/browse.php?a_id=949&amp;sid=1&amp;slc_lang=fa</link>
						<description>&lt;p&gt;این مقاله به نقد آراء دو گروه از شارحان کلام حافظ پرداخته است که وی را ملامتی و یا متمایل به آیین ملامت دانسته&#8204;اند. نظر گروه اول که به ضرس قاطع حافظ را ملامتی خوانده&#8204;اند، با عنایت به فاصله زمانی میان عصر زندگانی وی و روزگار رواج اندیشه ملامت، مورد تردید قرار گرفته است؛ اما نمایاندن نادرستی نظر گروه دوم که حافظ را متمایل به اندیشه ملامتیان، دل&#8204;باخته و پذیرنده اصول ایشان و صاحب توافق با مشرب آنان معرفی کرده و به عرفانش رنگ ملامت داده&#8204;اند، هدف عمده این مقاله بوده است. برای تحقق این منظور، ذیل هفت شماره به طرح توافق&#8204;ها و تقابل&#8204;های کلام حافظ با آراء اهل ملامت پرداخته&#8204;ایم تا وجود گزاره&#8204;های متناقض و ناهم&#8204;خوان در شعر وی و عاری بودن عرصه کلام بزرگان طریق ملامت از چنین گزاره&#8204;هایی را برجسته سازیم. سپس کوشیده&#8204;ایم تا برای هم&#8204;خوانی&#8204;ها و ناهم&#8204;خوانی&#8204;های کلام حافظ با عقاید ملامتیان دلیلی سازگار با منطق زبانی و ساختار شعر او عرضه کنیم. در پایان با تکیه بر دلایل ارائه شده، این نتیجه را به دست داده&#8204;ایم که حافظ مبلّغ هیچ اندیشه رسمی یا غیر رسمی نیست. او شاعری آزاداندیش است که در هیچ قالبی اعم از عرفانی و غیر عرفانی نمی&#8204;گنجد و هنرش را در درجه اول اهمیت قرار می&#8204;دهد. با این همه، تأویل&#8204;پذیری شعر وی از سویی و سعی شارحان بر پاسخ&#8204;گویی به افق توقّعات زمانه از سویی دیگر، سبب اعطای مشرب ملامتی به وی شده است.&lt;/p&gt;
</description>
						<author>فریده وجدانی</author>
						<category></category>
					</item>
					
	</channel>
</rss>
