<add><doc><field name="journal_id">10033</field><field name="abstract">در این تحقیق یک روش جهت اندازه‌گیری آفلاتوکسین در زعفران با استفاده از کروماتوگرافی مایع با کارایی بالا مجهز به آشکارساز فلورسانس ارائه شده است. در این روش آفلاتوکسین با استفاده از متانول ۸۰٪ استخراج و سپس توسط ستون ایمونوافینیتی تخلیص شد. اندازه‌گیری‌ها در طول موج تحریک ۳۶۵ و طول موج نشری ۴۴۵ نانومتر انجام گرفت. حد تشخیص آفلاتوکسین‌های B ۱، B ۲، G ۱ و G ۲ به ترتیب ۲۹۳/۰، ۰۸/۰، ۵۵/۰ و ۳۰/۰ می‌باشد. درصد انحراف استاندارد نسبی در اندازه‌گیری انواع آفلاتوکسین بین ۱/۵-۳۳/۱ و میزان درصد بازیافت نیز در محدوده ۶۷-۹۴ می‌باشد. با توجه به نتایج روش کروماتوگرافی مایع با کارایی بالا به‌کار گرفته شده در این تحقیق می‌توان به توانایی این روش در تعیین و اندازه‌گیری گونه‌های مختلف آفلاتوکسین در زعفران پی برد.</field></doc></add>