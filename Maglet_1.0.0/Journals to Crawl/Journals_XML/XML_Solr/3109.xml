<add><doc><field name="journal_id">10014</field><field name="abstract"> هدف پژوهش حاضر، بررسی و مرور هدف مند تعاریف، چارچوب‌ها و مدل‌های پیشین توسعه استراتژیک منابع انسانی به‌منظور ارائه‌ی مدلی جامع و نظام مند برای توسعه استراتژیک منابع انسانی براساس الگوی سیپ می‌باشد. روش پژوهش حاضر از نوع کیفی است که براساس روش فراترکیب انجام شده است. برای جمع آوری داده‌ها از داده‌های ثانویه به نام اسناد و مدارک گذشته استفاده شده است. شیوه تحلیل داده‌ها تلفیقی از تحلیل محتوای کمی و کیفی می‌باشد. جامعه مورد بررسی این پژوهش، کلیه مقاله‌های منتشر شده در مجله‌های ISI، کتاب‌ها و پایان نامه‌های خارجی مرتبط با موضوع پژوهش در بازه زمانی ۲۰۱۷-۱۹۸۹ بود. پژوهشگران مطابق با الگوی سیپ برای هر یک از چهار مقوله اصلی شامل بستر (زمینه)، درون داد (ورودی)، فرآیند و برون داد (خروجی)، مقوله‌های فرعی متعددی که در پژوهش‌های مختلف خارجی به آن اشاره شده بود، را شناسایی کرده‌اند. براساس این مقوله‌ها، مدل یکپارچه نهایی ارائه و اعتبارسنجی شده است. فرامدل ارائه شده در پژوهش حاضر، می‌تواند به متخصصان و کارشناسان حوزه توسعه منابع انسانی کمک کند که قبل از شروع اجراء و پیاده سازی موفقیت آمیز توسعه استراتژیک منابع انسانی، چه بسترها (زمینه‌ها) و درون دادهایی و در حین اجراء چه فرایند‌ها و مکانیزم هایی را لازم است در نظر بگیرند و در نهایت، برون دادهای آن، چه خواهد بود. </field></doc></add>