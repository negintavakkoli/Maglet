<add><doc><field name="journal_id">10006</field><field name="abstract">سرمایة اجتماعی مفهومی است که در سال‌های اخیر در همة جنبه‌های اقتصادی، اجتماعی، سیاسی و فرهنگی خودنمایی کرده است. این مفهوم در برگیرندة همة تعاملات، روابط، مشارکت، تعهد و علاقه‌ای است که افراد جامعه را به هم پیوند می‌زند و به واسطة نقش و اهمیت اجتماعی خود می‌تواند بر ابعاد امنیت اعم از اقتصادی، سیاسی، قضایی و اجتماعی- روانی تأثیر بگذارد. هدف اصلی از انجام‌دادن این پژوهش، بررسی وضعیت سرمایة اجتماعی و احساس امنیت در استان لرستان، و ارزیابی میزان همبستگی بین سرمایة اجتماعی به عنوان متغیر مستقل و احساس امنیت به عنوان متغیر وابسته است. این پژوهش از نظر روش توصیفی - همبستگی است که در بررسی سطح سرمایۀ اجتماعی و احساس امنیت روش پژوهش پیمایشی است. نتایج تحقیق نشان داد سرمایة اجتماعی که بر پایة نگرش‌های موجود از سه بعد ساختاری، شناختی و ارتباطی بررسی شد، بر هر چهار بعد امنیت تأثیر گذاشته و همبستگی بین سرمایة اجتماعی و بعد اقتصادی امنیت 28 / 0، بعد سیاسی 23 / 0، بعد روانی و اجتماعی 21 / 0 و بعد قضایی 51 / 0 بوده است. در مجموع، ضریب همبستگی 63 / 0 حاکی از بالابودن میزان همبستگی بین سرمایة اجتماعی و احساس امنیت و در واقع، نقش زیاد سرمایة اجتماعی در احساس امنیت است.</field></doc></add>