<add><doc><field name="journal_id">10008</field><field name="abstract">اثر شلاقی به‎طور شایان توجهی بر عملکرد مالی شرکت­ها و سازمان­ها اثر می­گذارد. این پدیده بیان می­کند که نوسان تغییرات تقاضا از انتهای زنجیره به ابتدای زنجیره بیشتر می‎شود. دانشمندان و محققان در زمینۀ کاهش آثار شلاقی در زنجیرۀ تأمین، مطالعات بسیاری انجام داده و جنبۀ خاصی را بررسی کرده‎اند. در این پژوهش به بررسی آثار ذخیرۀ احتیاطی و تغییرات تقاضای مشتری نهایی بر اثر شلاقی کل زنجیرۀ تأمین پرداخته شده است. به همین منظور، یک زنجیرۀ تأمین چهارسطحی خطی شامل فروشگاه، خرده­فروش، عمده­فروش و کارخانه مد نظر قرار گرفت و برای پیش­بینی تقاضا از روش میانگین متحرک استفاده شد. در این رابطه، نه سناریوی مختلف شامل تغییرات تقاضا (کم، متوسط، زیاد) و ذخیرۀ احتیاطی (کم، متوسط، زیاد) در نظر گرفته شد و اثر شلاقی با فاصلۀ اطمینان ۹۵درصد و دورۀ زمانی یک ساله به‎دست آمد. نتایج این تحقیق نشان داد اگر روش برآورد تقاضا در همۀ اعضای زنجیرۀ تأمین با استفاده از روش میانگین متحرک باشد، با افزایش نوسان تغییرات تقاضای مشتری نهایی، اثر شلاقی کل زنجیره کاهش می­یابد. همچنین اگر تغییرات تقاضا ثابت فرض شود، افزایش ذخیرۀ احتیاطی در هر یک از اعضای زنجیرۀ تأمین موجب افزایش اثر شلاقی کل زنجیرۀ تأمین می‎شود.</field></doc></add>