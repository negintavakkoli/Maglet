<add><doc><field name="journal_id">10038</field><field name="abstract">راه آهن دورود- خرم آباد با طول 114 کیلومتر،در 5 فاز جداگانه در دست ساخت می باشد. از نظر زمین شناسی، بخش زیادی از طول  این مسیر، از زون زاگرس خرد شده و راندگی چغلوندی عبور می کند. فاز 5 از کیلومتر 72 تا 98، و با طول 26 کیلومتر، حدفاصل  بیران شهر، تا منطقه ده پیر در شمال شهر خرم آباد، دارای دو دستگاه تونل با طول بیش از 7500 متر می باشد. با توجه به اقلیم منطقه و بالا بودن سطح آب زیر زمینی در مسیر، مطالعات توده سنگی  با هدف آب بندی تونل ضروری است.  به این منظور، شناخت ویژگی گنگلومرای پلیوسن شامل ویژگی های مکانیکی و فیزیکی در مسیر تونل، از اهمیت خاصی برخوردار است. به این منظور ابتدا میزان نفوذپذیری توده سنگ با استفاده از آزمایش های فشار آب(Water pressure tests) تعیین شده است. سپس، میزان تزریق پذیری  این واحد سنگی بر اساس شاخص SPI مشخص شده است. بر اساس نتایج SPI، رفتار توده سنگ در 19 % موارد در کلاس C، در 67 % از موارد در کلاسB  و در  14% از موارد در کلاس A قرار می گیرد. همچنین 86 درصد از توده سنگ در محل های مورد مطالعه نیاز به بهسازی با استفاده از سیمان دارد. همچنین می توان گفت، به علت شرایط یکسان زمین شناسی در این منطقه، تونل های در دست ساخت در گنگلومرای میوسن نیاز به عملیات بهسازی دارند.</field></doc></add>