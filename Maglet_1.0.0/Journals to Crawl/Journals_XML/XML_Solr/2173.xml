<add><doc><field name="journal_id">10008</field><field name="abstract">ساده‎ترین نوع مسئله بالانس خط مونتاژ، یافتن تخصیص مناسبی از فعالیت‎های مونتاژ به مجموعه‎ای از ایستگاه‎های تولیدی بر اساس زمان سیکل، محدودیت‎های پیش نیازی و دیاگرام مونتاژ است تا معیارهای خاصی همچون روانی خط تولید و یا کارایی در شرایط مطلوبی قرار گیرند. در این مقاله یک مدل برنامه‎ریزی عدد صحیح آمیخته برای بالانس خطوط مونتاژ چند محصولی همراه با زمان‎های عملیاتی بیشتر از زمان سیکل و محدودیت‎های منطقه‎ای ارایه می‎شود. عملکرد مدل پیشنهادی در یافتن راه حل بهینه با عملکرد چند مدل موجود در ادبیات موضوع بر روی تعدادی مسئله نمونه مقایسه شده و نتایج امیدوار کننده حاصل شده‎اند. همچنین برتری نسبی مدل پیشنهادی در مورد معیارهایی همچون روانی خط، کارایی خط، انحرافات و عدم کارایی بر روی مثال‎های نمونه با یکی از رویکردهای موجود در ادبیات موضوع، توسط آزمون ناپارامتریک کروسکال  والیس تأیید شده است.</field></doc></add>