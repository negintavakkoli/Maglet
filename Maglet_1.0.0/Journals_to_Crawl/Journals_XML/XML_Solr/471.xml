<add><doc><field name="journal_id">10001</field><field name="abstract"> هدف: هدف از انجام پژوهش حاضر بررسی تأثیر سوگیری‌های رفتاری شامل فرااعتمادی، اثر ‌تمایلاتی و توجهات ‌سرمایه‌گذاران بر حجم غیرنرمال و بازده غیرعادی است. 
 روش: برای این منظور نمونه‌ای متشکل از ۳۲۵ شرکت پذیرفته‌شده در بورس تهران، در بازۀ هفتگی و طی سال‌های۱۳۹۰ تا ۱۳۹۵ با استفاده از روش رگرسیون داده‌های ترکیبی نامتقارن بررسی شده ‌است. 
 نتایج: نتایج نشان می‌دهد توجهات سرمایه‌گذاران و اثر تمایلاتی موجب ایجاد حجم غیر‌نرمال می‌شود. دربارۀ بازده غیرعادی نیز توجهات سرمایه‌گذاران در الگوی رگرسیونی معنی‌دار است. نکتۀ مهم بررسی روابط علی زنجیره‌وار و درواقع، تأثیر سوگیری‌های رفتاری مؤثر بر حجم غیر‌نرمال در ایجاد بازده غیرعادی است. در نمونۀ بررسی‌شده توجهات سرمایه‌گذاران عامل ایجاد حجم غیر‌نرمال و سپس بازده غیرعادی است. دربارۀ فرااعتمادی، رابطۀ این سوگیری با حجم غیرنرمال و بازده غیرعادی معنی‌دار نیست و فرااعتمادی از عوامل ایجاد حجم غیرنرمال و بازده غیرعادی محسوب نمی‌شود.</field></doc></add>