<add><doc><field name="journal_id">10014</field><field name="abstract">   هدف این مقاله ارائه الگوی مدیریت زنجیره تامین استعداد در شرکت ملی نفت ایران بوده است. این تحقیق کاربردی - توسعه‌ای و از نوع ترکیبی به شمار می رود .  جامعه آماری در مرحله فرا ترکیب، مقاله‌های مدیریت استعداد در پایگاه‌های اطلاعات علمی داخلی و خارجی و در مدل‌سازی ساختاری تفسیری، متخصصان منابع انسانی شرکت ملی نفت ایران بودند .       برای فراترکیب     ، نمونه آماری شامل 12 مقاله مرتبط با مدیریت زنجیره تامین استعداد بود که از طریق پالایش چند مرحله ای از میان 109 مقاله  مشخص شدند. در مرحله کمّی، نمونه آماری شامل 22 کارشناس منابع انسانی بود که به روش هدفمند و قضاوتی انتخاب شدند. بر  اساس یافته‌های تحقیق، ساختار شبکه، فرآیندهای کلیدی زنجیره تامین استعداد، عناصر مدیریتی، کارکردهای اصلی، عملکرد و راهبردهای زنجیره تامین استعداد به ‌عنوان ابعاد الگوی مدیریت زنجیره تامین استعداد شرکت ملی‌ نفت ایران شناسایی شدند. در الگوی پیشنهادی، بعد ساختار شبکه زنجیره تامین استعداد دارای بیشترین قدرت نفوذ و عملکرد مدیریت زنجیره تامین استعداد دارای بالاترین میزان وابستگی شناسایی گردید.   
  </field></doc></add>