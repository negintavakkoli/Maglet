<add><doc><field name="journal_id">10010</field><field name="abstract">درک نظریه‌های علم مدیریت به ویژه در حوزه مدیریت منابع انسانی بدون توجه به بسترهای فرهنگی که در شکل گیری آنها نقش داشته‌اند میسر نمی‌باشد. از آنجا که هر سازمان دارای واحدهای مختلفی می‌باشد، نمی‌توان برای تمام آنها یک فرهنگ خاص تعریف نمود، بنابراین می‌بایست هر واحد سازمانی با شرایط خاص خود، در فرهنگ سازمانی متناسب تعریف شده تا اثربخشی آن افزایش یابد. بر همین اساس در این پژوهش نظام‌های ورود، نگهداری و خروج منابع انسانی متناسب با فرهنگ سازمانی خاص با در نظر گرفتن سیاستها و قوانین موجود در نظام اداری کشور منطبق گردیده و داده‌های جمع آوری شده و نظرات خبرگان از طریق ابزار ترکیبی پرسشنامه و مصاحبه با استفاده از منطق فازی مورد تحلیل قرار گرفته و و پس از شناسایی بسترهای قانونی موجود، موانع اجرایی آن احصاء و اصلاحات لازم نیز برای افزایش اثربخشی سازمانی در حیطه فرهنگ‌های مختلف سازمانی در حوزه استراتژیها و کارکردهای مدیریت منابع انسانی ارائه گردیده است.</field></doc></add>