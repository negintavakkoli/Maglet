<add><doc><field name="journal_id">10038</field><field name="abstract">سنگ‌ها مواد طبیعی شکننده می‌باشند که تحت تاثیر عوامل محیطی زیادی از قبیل دما، فشار محصور کننده، رطوبت و فرسایش قرار دارند. از این بین، تاثیر درجه حرارت بر روی شکست سنگ در بیشتر زمینه‌های علوم مهندسی مورد توجه قرار گرفته است. از جمله این موارد می‌توان به تعیین مقاومت سازه‌های سنگی جهت انباشت ضایعات اتمی در مخازن زیرزمینی، فرآیند شکست هیدرولیکی جهت استخراج نفت و گاز از لایه‌های مختلف زمین و تحلیل پایداری معادن زیرزمینی اشاره کرد. در این مقاله به بررسی تاثیر درجه حرارت بر روی چقرمگی شکست مود I و مود II ماسهسنگ لوشان، پرداخته شده است. جهت این بررسی، از دیسک برزیلی با ترک چورون استفاده شده است. در این پژوهش، برای بررسی اثر درجه حرارت، نمونه‌ها تحت درجه حرارت ۲۰ (دمای محیط)، ۶۰، ۱۰۰ و ۱۵۰ درجه سانتیگراد قرار گرفته‌اند. نتایج نشان می‌دهد، با افزایش درجه حرارت تا ۱۵۰ درجه سانتی‌گراد، چقرمگی شکست مود I و II ماسه‌سنگ افزایش یافت.</field></doc></add>