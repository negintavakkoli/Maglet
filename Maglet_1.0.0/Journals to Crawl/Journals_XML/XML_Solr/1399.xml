<add><doc><field name="journal_id">10005</field><field name="abstract">رهبران تحول­آفرین به سطح بالایی از هوش سیاسی نیاز دارند تا بتوانند به‌صورت شایسته­ای با مقاومت پنهان و آشکار برای تغییر و تحول سازگار شوند و آن را تسهیل کنند. اعمال‌نفوذ و قدرت وجودی رهبران، آن­ها را در جهت ایجاد تغییر در کارکنان و سازمان یاری داده و به تحقق اهداف سازمانی کمک می­کند؛­­­ لذا هدف پژوهش، شناسایی سبک رهبری مؤثر در اجرای تحول اداری و تحلیل اهمیت و جایگاه مدیران برخوردار از توانمندی هوش سیاسی در پیاده­­سازی تغییرات سازمانی و برنامه­های   تحول اداری است. در این مقاله به بررسی تأثیر رهبری تحول­آفرین بر تغییرات سازمانی با میانجی­گری هوش سیاسی در سازمان­های دولتی استان گیلان پرداخته ‌شده است؛ بنابراین ابتدا با مرور مبانی نظری، فرضیه‌های پژوهش نوشته شد و سپس با استفاده از پرسش­نامه، داده­ها جمع­آوری‌ شد. جامعه آماری پژوهش شامل سازمان‌های دولتی استان گیلان است که برنامه تحول اداری در سال­های گذشته در آن‌ها اجراشده یا در حال اجرا است. از این جامعه آماری، 64 سازمان دولتی به روش تصادفی ساده برای نمونه آماری انتخاب شدند. پژوهش حاضر کاربردی و روش پژوهش، توصیفی از نوع پیمایشی بوده که اطلاعات به روش میدانی جمع‌آوری‌ شده و برای تحلیل داده‌ها از مدل‌سازی معادلات ساختاری و الگوریتم حداقل مربعات جزئی   (PLS) استفاده‌ شده است. یافته‌های پژوهش نشان داد که رهبری تحول­آفرین با میانجی‌گری هوش سیاسی بر روی تغییرات سازمانی تأثیرگذار است. افزایش درک هوش سیاسی رهبران، موفقیت سازمانی را افزایش، اضطراب را کاهش و روابط خارجی سازمان را بهبود می­بخشد.</field></doc></add>