<add><doc><field name="journal_id">10006</field><field name="abstract">هدف از این مطالعه، شناسایی رابطة سرمایة اجتماعی با رفتارهای شهروندی سازمانی است. روش تحقیق توصیفی - همبستگی بوده که طی آن 234 نفر از کارکنان کمیتة امداد امام خمینی (ره) استان گلستان با روش نمونه‌گیری تصادفی طبقه­ای متناسب انتخاب و مطالعه شدند. ابزار جمع‌آوری داده­ها، پرسشنامة استاندارد بوده که اعتبار آن با بررسی اعتبار محتوا تأیید شده و پایایی پرسشنامه با محاسبة ضریب آلفای کرونباخ برای مفاهیم سرمایة اجتماعی و رفتارهای شهروندی سازمانی به ترتیب 896 / 0 و 780 / 0 تأیید شد. یافته­ها نشان داد میانگین سرمایة اجتماعی و رفتارهای شهروندی سازمانی 184 / 3 و 715 / 3 است که به ترتیب در حد متوسط و متوسط روبه‌بالا ارزیابی می­شود. سایر نتایج حاکی از آن است که بین سرمایة اجتماعی و ابعاد آن (به‌جز اعتماد) با رفتارهای شهروندی سازمانی رابطة معناداری وجود دارد. همچنین، نتایج آزمون رگرسیون نشان داد در مجموع، 4 / 23 درصد از تغییرات متغیر وابسته (رفتارهای شهروندی سازمانی) از طریق دو بعد از عامل کلی سرمایة اجتماعی یعنی مشارکت و دوستی­ها و بخشش و روحیة داوطلبی تبیین می­شود.
   
 </field></doc></add>