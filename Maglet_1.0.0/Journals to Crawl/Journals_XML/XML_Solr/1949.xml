<add><doc><field name="journal_id">10025</field><field name="abstract">پژوهش حاضر توانایی درک استعاره در کودکان فارسی‌زبان از سه گروه سنی 6، 7 و 8 سال را ارزیابی کرده‌ است. گروهی از پژوهشگران‌ معتقدند که درک استعاره در اوایل دورۀ نوجوانی صورت ‌می‌گیرد. برخی دیگر از پژوهشگران بر این عقیده‌اند که کودکان در سنین پیش از دبستان قادر به فهم مفاهیم استعاری اند. زبان‌شناسان شناختی نیز معتقدند استعاره از جنبه‌های اساسی زبان و شناخت است که به ‌صورت ذاتی و ناآگاهانه برای درک احساسات و دیگر مفاهیم ذهنی و انتزاعی به ‌کار می‌رود. به ‌منظور ارزیابی توانش استعاری کودکان، آزمونی دوگزینه‌ای شامل 36 جملۀ استعاری در قالب چهار زیرآزمون تدوین‌ و اجراگردید. بر پایۀ نتایج به ‌دست ‌آمده، کودکان در سنین پایین در درک انواع استعاره چندان توانا نیستند اما، به موازات رشد سنی، تعقلی و گسترش دانش جهان‌شناختی، تفاسیر و استنباط‌های‌ آنان از استعاره‌ها، در روندی تکوینی، متکامل‌تر و پرورده‌تر می‌گردد.</field></doc></add>