<add><doc><field name="journal_id">10008</field><field name="abstract">هدف: در دو دهه اخیر استفاده از مدل‎های تعالی کسب‎و‎کار بسیار رایج شده است و شرکت‎های زیادی برای ارزیابی عملکرد خود از این مدل‎ها استفاده می‎کنند. با وجود این، بررسی مقاله‎های بین سال‎های 1994 تا 2017 نشان می‎دهد، شرکت‎ها برای پیاده‎سازی و ارزیابی معیارهای این مدل‎ها با مشکلات زیادی مواجه‎اند. همچنین در محیط‎های با سرعت تغییر زیاد نمی‎توانند موفقیت بلندمدت بنگاه‎ها را تضمین کنند. بنابراین در این پژوهش تلاش می‎شود، تعالی سازمانی بر اساس دیدگاه قابلیت‎های پویا بررسی و مدل‎سازی مفهومی شود.
روش: در پژوهش حاضر مدل مفهومی بلوغ تعالی سازمان بر اساس دیدگاه‎های مبتنی بر منابع و قابلیت‎های پویا و از طریق مرور ادبیات و تحلیل محتوا ارائه شد و با استفاده از مدل‎سازی معادلات ساختاریافته به تأیید رسید. در انتها سطوح بلوغ مرتبط با آن با روش دلفی فازی طرح‎ریزی و در شرکت ارتباطات سیار ایران به‎کار گرفته شد.
یافته‎ها: در این پژوهش تأثیر قابلیت­های پویا بر مدل­های تعالی کسب‎وکار جهت پایداری نتایج عملکرد سازمان، نشان داده شده است.
نتیجه‎گیری: مدل مفهومی ارائه شده در این پژوهش کمک می‎کند که این دست مدل‎ها با قابلیت‎های سازمانی و فرهنگ تعالی یکپارچه شوند و سازمان را به‎سوی عملکرد پایدار سوق دهند.</field></doc></add>