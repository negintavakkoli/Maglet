<?xml version="1.0" encoding="UTF-8"?>
<!-- generator="FeedCreator" -->
<rss version="2.0">
    <channel>
        <title>مدیریت دارایی و تأمین مالی</title>
        <description>مدیریت دارایی و تأمین مالی</description>
        <link>http://amf.ui.ac.ir/</link>
        <lastBuildDate>Mon, 20 Jul 2020 20:09:23 +0100</lastBuildDate>
        <generator>FeedCreator</generator>
        <image>
            <url></url>
            <title>مدیریت دارایی و تأمین مالی</title>
            <link>http://amf.ui.ac.ir/</link>
            <description>Feed provided by مدیریت دارایی و تأمین مالی. Click to visit.</description>
        </image>
        <item>
            <title>رفتار ریسک تجاری در شرکت‏های ارزشی و رشدی در شرایط ...</title>
            <link>http://amf.ui.ac.ir/article_23635_4398.html</link>
            <description>هدف: تأثیر سیستماتیک صرف ارزش در توضیح بازده سهام مدتی طولانی است که ادبیات مالی و اقتصاد را به کنکاش واداشته است. مطالعات اخیر شواهدی از داده&amp;rlm;های آمریکا برای رفتار متفاوت شرکت&amp;rlm;های رشدی و ارزشی را نشان می&amp;rlm;دهد؛ اما دلایل و منابع این رفتار متفاوت را نشان نمی&amp;rlm;دهد. روش: علاوه بر این، مشخص نیست که آیا چنین اختلافاتی همچنان در بازارهای سرمایۀ کشورهای دیگر وجود دارند یا خیر؛ بنابراین، در این پژوهش ریسک اهرمی و ریسک تجاریِ سهام رشدی و ارزشی (هر دو بر مبنای بتای شرطی) با استفاده از فن‌&amp;rlm;های پارامتریک و ناپارامتریک برای دورۀ زمانی 1378 تا 1396 میان شرکت&amp;rlm;های پذیرفته‌&amp;lrm;شده در بورس اوراق بهادار تهران با هم مقایسه و شرایط ثبات و بحران بازار و اقتصاد با استفاده از اندازه و نوسانات صرف ریسک بورس اوراق بهادار تهران مشخص شد. همانند مطالعات قبلی (برای مثال چوی، 2013) نتایج: نتایج مطالعه نشان داد بتای شرطی (اهرمی و تجاری) در شرایط ثبات اقتصادی تفاوتی ندارد و میان ریسک اهرمی و تجاری سهام رشدی و ارزشی در شرایط بحران اقتصادی تفاوت معناداری وجود دارد. ریسک اهرمی و تجاری سهام ارزشی نیز به‌طور خاص و معناداری از ریسک اهرمی و تجاری سهام رشدی در شرایط بحران اقتصادی بالاتر است.</description>
            <pubDate>Mon, 21 Sep 2020 20:30:00 +0100</pubDate>
        </item>
        <item>
            <title>طراحی و تبیین الگوی ثبات نظام بانکی براساس کیفیت ...</title>
            <link>http://amf.ui.ac.ir/article_24398_4398.html</link>
            <description>هدف: با توجه به نقش حیاتی ثبات نظام بانکی و گزارشگری مالی در بدنه‌‌های نظارتی، این پژوهش به‌صورت الگوسازی ثبات نظام بانکی براساس کیفیت گزارشگری مالی و تشخیص راهبردهای ارتقای ثبات از این طریق تعریف می‌‌شود.
روش: اهداف پژوهش ضمن توسعۀ شاخص ثبات براساس بیانیۀ کمیتۀ بال و یک سنجۀ جامع از کیفیت گزارشگری مالی، با روش تابلو پویا و به‌کارگیری نمونه‌‌ای متشکل از 16 بانک ایرانی طی دورۀ زمانی 1386 تا 1396 در بازار سرمایه ایران دنبال شده است.
نتایج: یافته‌‌ها فرضیۀ اول (اعتبار الگوی پژوهش از ثبات مالی در بستر کیفیت گزارشگری مالی) و دوم (ارتقای ارتباط ثبات شبکۀ بانکی با کیفیت گزارشگری مالی ازطریق به‌کارگیری روش ذخیره‌‌گیری پویا) را تأیید می‌کند. نتایج پژوهش تأییدکنندۀ ارتباط مستقیم بین ثبات نظام بانکی و کیفیت گزارشگری مالی بانکی است. علاوه ‌‌بر این، نتایج نشان می‌‌دهد با به‌کارگیری روش ذخیره‌‌گیری پویا به جای روش ذخیره‌‌گیری ایستا (استفاده‌شده در شبکۀ بانکی کشور)، می‌‌توان ازطریق ارتقای کیفیت گزارشگری مالی بانک‌‌ها به تثبیت شبکۀ بانکی کمک کرد.</description>
            <pubDate>Mon, 21 Sep 2020 20:30:00 +0100</pubDate>
        </item>
        <item>
            <title>معرفی و آزمون عامل چرخۀ عمر به‌‌منزلۀ عامل مؤثر در ...</title>
            <link>http://amf.ui.ac.ir/article_24402_4398.html</link>
            <description>هدف: در پژوهش‌های پیشین بر تأثیر چرخۀ عمر شرکت به‌‌منزلۀ یک ویژگی بر بازده شرکت‌ها تأکید شده است. هدف این پژوهش، معرفی و آزمون عامل چرخۀ عمر شرکت به‌منزلۀ عامل سیستماتیک جدید در توسعۀ الگوهای چندعاملی قیمت‌گذاری با استفاده از رویکرد رگرسیون‌های پوششی است.
روش: با استفاده از داده‌های 345 شرکت پذیرفته‌شده در بورس اوراق بهادار تهران و فرابورس ایران بین سال‌های 1383 تا 1397، ابتدا نشان داده می‌شود بین بازده شرکت‌های موجود در مراحل مختلف چرخۀ عمر تفاوت معنی‌داری وجود دارد و الگو‌های قیمت‌گذاری رایج توان تبیین این الگوی بازده را ندارند؛ سپس با توجه به دو رویکرد مبتنی بر ریسک و قیمت‌گذاری نادرست برای تبیین تفاوت بازده شرکت‌ها، شواهد تجربی ارائه می‌شود که نشان می‌دهد تأثیر چرخۀ عمر بر بازده شرکت‌ها به‌طور عمده با تفسیر مبتنی بر قیمت‌گذاری نادرست شرکت‌های مرحلۀ بلوغ سازگار است. بر این اساس، پنج ساختار برای تشکیل عامل چرخۀ عمر بر مبنای تفاوت بازده شرکت‌های مرحلۀ بلوغ و شرکت‌های سایر مراحل شامل مراحل معرفی، رشد، رکود و افول ارائه و سپس قابلیت تبیین بازده عامل چرخۀ عمر پیشنهادی به‌وسیلۀ الگوهای قیمت‌گذاری موجود بررسی می‌شود.
نتایج: نتایج حاصل از رگرسیون‌های پوششی نشان می‌دهد هیچ‌کدام از الگو‌های سه‌عاملی فاما[1] و فرنچ[2] (1993)، چهارعاملی کارهارت[3] (1997)، پنج‌عاملی فاما و فرنچ (2015) و شش‌عاملی فاما و فرنچ (2018)، قدرت توضیح‌دهندگی بازده عامل چرخۀ عمر در همۀ ساختارهای پیشنهادی را ندارند؛ بنابراین، عامل چرخۀ عمر شرکت، عامل جدیدی است که موجب بهبود عملکرد الگوهای عاملی ذکرشده در توضیح تفاوت بازده شرکت‌ها می‌شود.


[1]. Fama


[2]. French


[3]. Carhart</description>
            <pubDate>Mon, 21 Sep 2020 20:30:00 +0100</pubDate>
        </item>
        <item>
            <title>تأثیر نوسانات بازده سهام بر اقلام تعهدی سرمایه در ...</title>
            <link>http://amf.ui.ac.ir/article_23959_4398.html</link>
            <description>هدف: با وجود این واقعیت که اقلام تعهدی در گزارشگری مالی نقشی محوری دارد و از حوزه‌های پویای پژوهش‌های حسابداری و مالی محسوب می‌شود، مطالعات انجام‌شده در این حوزه، تاکنون درک عمیقی از چگونگی تأثیرگذاری عوامل اقتصادی سطح شرکت بر این اقلام را فراهم نکرده‌ است. در این پژوهش سرمایه در گردش تعهدی شرکت‌ها، شکلی از سرمایه‌گذاری در نظر گرفته‌ و تلاش شده است با استفاده از چهارچوب نظریِ نظریۀ اختیارات سرمایه‌گذاری، تأثیر نوسانات بازده سهام بر سطح موردانتظار اقلام تعهدی سرمایه در گردش تعهدی بررسی شود. افزون بر این، اثر تعدیل‌کنندۀ درماندگی مالی بر رابطۀ بین نوسانات بازده سهام و اقلام تعهدی سرمایه در گردش بررسی شده است.
روش: نمونۀ آماری متشکل از ۱۱۱ شرکت پذیرفته‌شده در بورس اوراق بهادار تهران برای دورۀ زمانی ۱۳۸۳ تا ۱۳۹6 است. فرضیه‌ها به روش رگرسیون حداقل مربعات تعمیم‌یافته و داده‌‌های ترکیبی آزمون شده است.
نتایج: نتایج نشان‌دهندۀ تأثیر منفی نوسانات بازده سهام بر سطح موردانتظار اقلام تعهدی سرمایه در گردش است. ازسوی دیگر، مشخص شد درماندگی مالی شرکت‌ها تأثیر منفی نوسانات بازده بر سرمایه در گردش تعهدی را کاهش نداده است. نتیجۀ دیگر پژوهش بیان‌کنندۀ این است که نوسانات بازده سهام بر اجزای بدهی تشکیل‌دهندۀ سرمایه در گردش تعهدی، تأثیر مثبت و بر اجزای دارایی سرمایه در گردش تعهدی، تأثیر منفی داشته است. هرچند در این میان موجودی کالا استثنا بوده و نوسانات بازده بر سطح موردانتظار موجودی تأثیر مثبتی داشته است.</description>
            <pubDate>Mon, 21 Sep 2020 20:30:00 +0100</pubDate>
        </item>
        <item>
            <title>ارزیابی نقش مدیریت سود در شناسایی صورتهای مالی ...</title>
            <link>http://amf.ui.ac.ir/article_24264_0.html</link>
            <description>ارائه گزارش‌های سالانه منبع ارزشمندی برای سرمایه گذاران، اعتباردهندگان و سایر استفاده کنندگان اطلاعات حسابداری است. با این حال بخشی از گزارش‌ها به دلایل مختلف به صورت واقعی ارائه نگردیده و این موضوع باعث کاهش سودمندی گزارش‌ها می‌شود. بنابراین یک مسئله مهم در حسابداری پیش بینی و کشف صورت‌های مالی متقلبانه است. از این رو این پژوهش به منظور کمک به شناسایی صورت‌های مالی متقلبانه به بررسی رابطه مدیریت سود و صورت‌های مالی متقلبانه در شرکت‌های پذیرفته شده در بورس اوراق بهادار تهران پرداخته است. به عبارت دیگر به منظور سنجش توانایی مدل‌های مدیریت سود در شناسایی صورت‌های مالی متقلبانه داده‌های 1303 سال – شرکت (شامل 21 شرکت متقلب و 168 شرکت غیر متقلب) طی سال‌های 1388 تا 1394 انتخاب شده و با استفاده از روش‌های داده کاوی شامل درخت تصمیم، شبکه‌های عصبی و روش بیزین تجزیه و تحلیل انجام شده است. بدین منظور 7 معیار مشهور مدیریت سود که در پژوهش‌های قبلی استفاده شده مورد بررسی قرار گرفته است. نتایج پژوهش نشان می‌دهد که از بین مدل‌های پژوهش، مدل درخت تصمیم و از بین مدل‌های اقلام تعهدی، مدل اقلام تعهدی تعدیل شده جونز با نسبت ارزش دفتری بیشترین ارتباط با صورت‌های مالی متقلبانه را دارد.</description>
            <pubDate>Mon, 16 Dec 2019 20:30:00 +0100</pubDate>
        </item>
        <item>
            <title>توجه سرمایه گذاران انفرادی به ریسک دنباله چپ</title>
            <link>http://amf.ui.ac.ir/article_24425_0.html</link>
            <description>ریسک دنباله چپ احتمال وقوع رویدادهای نامطلوب را نشان می‌دهد. سرمایه‌گذارانی که با ریسک دنباله چپ مواجه می-شوند، بازده منفی بزرگی را تجربه می‌کنند. ریسک دنباله چپ در دوره آتی هم استمرار دارد. سرمایه‌گذاران انفرادی، به ریسک دنباله چپ توجه محدودی نشان داده و سهام مذکور را نگه می‌دارند؛ بنابراین برخلاف انتظارشان در دوره آتی هم بازده منفی‌ بزرگی را تجربه می‌کنند. هدف پژوهش حاضر بررسی توجه محدود سرمایه‌گذاران انفرادی به ریسک دنباله چپ است. در این پژوهش بعد از بررسی120 شرکت پذیرفته شده در بورس اوراق بهادار تهران در دوره زمانی 1388 تا 1396 یافته‌ها نشان داد توجه سرمایه‌گذاران انفرادی به ریسک دنباله چپ محدود نیست و براین اساس فرضیه پژوهش رد شد. نتایج حاصل از پژوهش حاضر گویای این مطلب است که سرمایه‌گذاران انفرادی به علت ظرفیت و اعتماد بنفس کمی که در پذیرش ریسک دارند برنامه سرمایه‌گذاری محافظه‌کارانه‌ای را در پیش می‌گیرند و احتمال استمرار ریسک دنباله چپ در دوره آتی را در نظر گرفته و اقدام به فروش سهام خود می‌کنند.</description>
            <pubDate>Fri, 31 Jan 2020 20:30:00 +0100</pubDate>
        </item>
        <item>
            <title>مقایسه قیمت‌گذاری اختیار معامله سقف و توانی در ...</title>
            <link>http://amf.ui.ac.ir/article_24587_0.html</link>
            <description>هدف: در این مقاله سه نوع اختیار معامله‌ی توانی مبتنی بر بازارهای تصادفی که در آن ها قیمت دارایی پایه‌ی ریسکی از مدلی با دو تلاطم تصادفی، دو پرش و اندازه شدت تصادفی تبعیت می‌کند، قیمت‌گذاری شده‌اند. اختیار معامله توانی در مقایسه با سایر اختیار معامله‌ها نرخ بازده بیشتری دارد که این بازدهی، می‌تواند باعث ایجاد فرصت آربیتراژ در بازار شود ولی به شیوه‌های مختلفی می توان از ایجاد این فرصت در بازار پیشگیری کرد. از جمله‌ی این راه‌ها بکار‌گیری سقفی برای بازدهی اختیار معامله توانی است، که در این مطالعه با بکارگیری این شیوه سعی بر کنترل سود اختیارمعامله توانی شده‌است. هدف پژوهش حاضر، مقایسه بین اختیار توان استاندارد و اختیار سقف، جهت بررسی ایجاد فرصت آربیتراژ در بازاری مبتنی بر مدل پیشنهادی است.روش: ابتدا مقایسه با شرایطی فرضی انجام شده‌است. سپس شاخص کل به عنوان دارایی پایه و از اطلاعات ده ساله شاخص بورس (از سال 1388 تا 1397) استفاده شده‌است و سود این دو نوع اختیار در بورس اوراق بهادار، مقایسه گردیدنتایج: نتایج مقایسه سود اختیار توانی استاندارد و سقف در بورس اوراق بهادار، نشان می‌دهد اختیار سقف توانایی کنترل سود و جلوگیری از ایجاد فضای آربیتراژی را دارد.</description>
            <pubDate>Sat, 02 May 2020 19:30:00 +0100</pubDate>
        </item>
        <item>
            <title>«راهکارهای بازسازی مالی بانک ها در ایران»</title>
            <link>http://amf.ui.ac.ir/article_24588_0.html</link>
            <description>معضلات نظام بانکی ریشه در ناترازی ترازنامه، شکاف درآمد-هزینه و ناترازی نقدی دارد. هدف اصلی این پژوهش، بررسی راهکارهای اجرائی برای حل معضلات نظام بانکی در قالب بازسازی مالی بانک‌ها در ایران است. ابتدا با بررسی کلی مشکلات نظام بانکی بر اساس مطالعات صورت‌گرفته و اطلاعات ارائه شده توسط بانک مرکزی ایران ، تصویری کلی از مشکلات آن ارائه شد. در ادامه با مطالعه عمیق کتابخانه‌ای منابع داخلی و بین‌المللی، فهرست اولیه از راهکارهای بازسازی مالی نظام بانکی احصاء شد. در گام بعد با استفاده از روش دلفی دو مرحله‌ای، توافق راهکار‌های اجرائی حاصل شد. نیمی از خبرگان دارای مدرک دکتری مرتبط و نیم دیگر مدرک کارشناسی ارشد مرتبط هستند و میانگین سابقه اجرائی ایشان در سطح مدیریت ارشد نظام بانکی 18 سال است. بر این اساس، فهرست نهایی راهکارها شامل 21 مورد استخراج شد و در پنج طبقه‌بندی کلی قرار گرفت که عبارتند از: تعیین تکلیف بانک‌های ناسالم با اضافه برداشت بالا، ارتقای نظام نظارت بانک مرکزی بر بانک‌ها، تعیین تکلیف اموال مازاد بانک‌ها و بهینه‌سازی شبکه شعب، کاهش مطالبات غیرجاری بانک‌ها و دسته حاکمیتی، سیاست‌گذاری و مقرراتی.</description>
            <pubDate>Sat, 02 May 2020 19:30:00 +0100</pubDate>
        </item>
        <item>
            <title>بررسی تأثیر چرخه‌های تجاری و تکانه‌های فناوری ...</title>
            <link>http://amf.ui.ac.ir/article_24606_0.html</link>
            <description>یکی از بخش‌های اقتصادی در هرکشور، بورس اوراق بهادار است. بورس اوراق بهادار نقش قابل توجهی در رشد و توسعۀ اقتصادی دارد و با قیمت‌گذاری مناسب، تجهیز منابع و تخصیص بهینۀ منابع، رشد اقتصادی را افزایش می‌دهد. یکی از معیارهای اساسی در تصمیم‌گیری برای خرید و فروش اوراق بهادار در بازار اوراق بهادار، بازده سهام است. به‌ همین دلیل بررسی عوامل مؤثر بر بازده سهام ضروری است. تکانه‌های فناوری سرمایه‌ای و چرخه‌های تجاری از عواملی هستند که بازده سهام را تحت‌تأثیر قرار می‌دهند. از این‌رو، هدف این مقاله بررسی تأثیر چرخه‌های تجاری و تکانه‌های فناوری سرمایه‌ای بر بازده سهام در بورس اوراق بهادار تهران است. نمونۀ آماری مورد‌ بررسی تمامی شرکت‌های پذیرفته‌شده در بورس اوراق‌ بهادار تهران طی دورۀ زمانی 1370 تا 1397 است. داده‌ها با استفاده از مدل اتورگرسیو با وقفه‌های گسترده تجزیه و تحلیل شده، و روابط کوتاه‌مدت و بلندمدت بین متغیرهای موجود برآورد شده است. نتایج این پژوهش نشان داد که چرخه‌های تجاری، تکانه‌های فناوری سرمایه‌ای و نرخ بهره در بلندمدت اثر مثبت و معناداری بر بازده سهام دارند.</description>
            <pubDate>Wed, 13 May 2020 19:30:00 +0100</pubDate>
        </item>
        <item>
            <title>تحلیل تاثیر ناهنجاری های بازار و فرصت های رشد بر ...</title>
            <link>http://amf.ui.ac.ir/article_24656_0.html</link>
            <description>در بازارهای مالی اثر هر یک از ناهنجاری‌های سودآوری، درماندگی مالی، بخت‌آزمایی و ریسک غیر سیستماتیک بر بازده سهام به‌تنهایی بررسی شده است. اما ارتباط احتمالی آن‌ها نامشخص است. به‌تازگی این ادعا مطرح‌شده است که فرصت‌های رشد بر تقارن تابع توزیع بازده اثر می‌گذارد و قادر است این ارتباط احتمالی و صرف ریسک ناشی از این ناهنجاری‌ها را توضیح دهد. در این پژوهش با استفاده از خواص آماری حاکم بر گشتاور مرتبه سوم تابع توزیع بازده و با جداسازی چولگی ویژه مورد انتظار ناشی از فرصت‌های رشد این ارتباط بررسی شده است. بدین منظور داده‌های 114 شرکت پذیرفته‌شده در بورس اوراق بهادار تهران با رویکرد حذف سیستماتیک، بین سال‌های 1390 تا 1396 جمع‌آوری شد. فرضیه‌های پژوهش با استفاده از رویکرد سبد بندی و ارزیابی آلفای برخی مدل‌های عاملی آزمون شد. شواهد نشان می‌دهد بین سودآوری، درماندگی مالی، بخت‌آزمایی و ریسک غیر سیستماتیک با بازده آتی رابطه وجود دارد؛ اما مدل‌های مرسوم قیمت‌گذاری دارایی‌های سرمایه‌ای توانایی تبیین صرف ناشی از ناهنجاری‌های مذکور را ندارد. این شواهد به‌صورت غیرمستقیم مؤید وجود معمای سودآوری، بخت‌آزمایی و ریسک غیر سیستماتیک در بازار سرمایه ایران است و نشان می‌دهد سرمایه‌گذاران با گزینش راهبرد سرمایه‌گذاری مبتنی بر این ناهنجاری‌ها می‌توانند بازده متفاوتی داشته باشند.</description>
            <pubDate>Sun, 07 Jun 2020 19:30:00 +0100</pubDate>
        </item>
        <item>
            <title>بررسی حافظه بلندمدت متغیر زمانی در بورس اوراق ...</title>
            <link>http://amf.ui.ac.ir/article_24673_0.html</link>
            <description>اهداف: در این مقاله برای نخستین‌‌بار موضوع حافظه بلندمدت متغیر زمانی در بورس اوراق بهادار تهران با بکارگیری یک شاخص کارآیی جدید از طریق یک رویکرد پنجره متحرک، مورد بررسی قرارگرفته است. به منظور بررسی و قوت نتایج، این روش تخمین برای پنجره‌‌های با تعداد روزهای انتقال 5 روز نیز انجام شده است. بعلاوه، از ورژن بوت‌‌استرپ ریسکی آزمون کلی‌‌نگر اتوماتیک (AQ) و آزمون نسبت واریانس اتوماتیک (AVR)، برای تعداد روزهای انتقال 14 و 5 روز، نیز استفاده شده است.روش: مجموعه قیمت‌‌های p_t مورد استفاده در این مقاله شامل 2621 مشاهده روزانه از شاخص کل قیمت بورس اوراق بهادار تهران (TEPIX)، طی دوره زمانی23/9/1387 تا 1/8/1398 است که از نرم‌‌افزار ره‌‌آوردنوین گردآوری شده است. فرضیه‌‌ها با استفاده از نرم‌‌افزارهای Excel، EViews، R و MATLAB آزمون شده‌‌اند.نتایج: نتایج نشان می‌‌دهد که در بورس اوراق بهادار تهران، مقدار بدست آمده از نما‌‌های هرست تعمیم یافته (GHE) برای کلیه پنجره‌‌ها با روزهای انتقال 14 روز، بالای شاخص کارآیی یعنی مقدار 5/0 است. ازاینرو، حافظه بلندمدت در بورس اوراق بهادار تهران وجود دارد. همچنین، درجه بالایی از نسبت عدم کارآیی در این بازار مشاهده شده است. بعلاوه، بورس اوراق بهادار تهران در طی زمان کارآتر نشده است. در پایان، نتایج حاصل از تخمین پنجره‌‌های زمانی با روزهای انتقال 5 روز، و نتایج حاصل از تخمین ورژن بوت‌‌استرپ ریسکی آزمون‌‌های AQ و AVR برای روزهای انتقال 14 و 5 روز، دلالت بر صحت و قوت نتایج تجربی قبلی دارد. یافته‌‌های این مقاله دستاوردهایی نیز برای سرمایه‌‌گذاران، مدیران سبد و سیاست‌‌گذاران به همراه دارد.</description>
            <pubDate>Fri, 12 Jun 2020 19:30:00 +0100</pubDate>
        </item>
        <item>
            <title>نقش توانایی مدیران در تعدیل شرایط اعتباری و کاهش ...</title>
            <link>http://amf.ui.ac.ir/article_24790_0.html</link>
            <description>چکیدهتوانایی مدیران می‌تواند عاملی در جهت برقراری توازن بین محتوای اطلاعاتی قراردادهای بدهی بین شرکت و اعتباردهندگان به شمار آید. در این مقاله، هدف بررسی نقش توانایی مدیران در تعدیل شرایط اعتباری و کاهش پراکندگی بازده اوراق است.  به همین منظور، داده‌های مربوط به 120 شرکت پذیرفته شده در بورس اوراق بهادار تهران برای دوره زمانی 1389 تا 1397 استخراج و از مدل رگرسیونی داده‌های ترکیبی برای آزمون فرضیه‌های تحقیق استفاده شده است. نتایج پژوهش نشان‌دهنده‌ی تایید فرضیه‌های پژوهش می‌باشد. به عبارتی، نتایج تحقیق حاکی از آن است که توانایی مدیران تاثیر معناداری بر استفاده از شرایط مبتنی بر عملکرد در قراردادهای اعتباری دارد. همچنین، فرضیه دوم تحقیق مبنی بر تاثیر توانایی مدیران بر سررسید بدهی شرکت‌ها، تایید شده است. فرضیه سوم تحقیق نشان می-دهد که ریسک بحران مالی تاثیر معناداری بر ارتباط بین توانایی مدیران و پراکندگی بازده ندارد.به عبارتی،  نقض تعهدات قراردادی توسط مدیر می‌تواند منجر به افزایش نوسان بازدهی و تحمیل نرخ بهره بالاتر به شرکت شود</description>
            <pubDate>Mon, 13 Jul 2020 19:30:00 +0100</pubDate>
        </item>
        <item>
            <title>پیش‌بینی رفتار قیمت سهام توسط دفتر سفارشات محدود: ...</title>
            <link>http://amf.ui.ac.ir/article_24802_0.html</link>
            <description>دفتر سفارشات محدود یکی از ابزارهای بازارهای مالی است که با نشان دادن حجم و قیمت پیشنهادی سفارشات خرید و فروش، به کشف قیمت دارایی کمک می‌کند. در این پژوهش با بررسی دفتر سفارشات محدود در بورس اوراق بهادار تهران به دو سوال پاسخ داده می‌شود: (۱) آیا اطلاعات موجود در دفتر سفارشات محدود قدرت پیش‌بینی رفتار قیمت سهام در آینده‌ی کوتاه مدت را دارد؟ (۲) آیا افزایش پله‌های در معرض نمایش عموم از سه پله به پنج پله در بورس اوراق بهادار تهران می‌تواند به معامله‌گران در جهت کشف قیمت سهام کمک کند؟ برای این منظور، از سه رگرسیون مختلف استفاده شده که هریک به شیوهی متفاوتی اطلاعات حجم و قیمت سفارشات دو سمت عرضه و تقاضا را اندازهگیری و توانایی پیش‌بینی رفتار کوتاه‌مدت قیمت سهم توسط این اطلاعات را آزمون می‌کنند. نتایج حاصل از این پژوهش نشان می‌دهد که در بورس اوراق بهادار تهران، دفتر سفارشات محدود حاوی اطلاعاتی است که به واسطه‌ی آن می‌توان حرکت قیمت سهام در آینده‌ی کوتاه مدت را پیش‌بینی کرد. هم‌چنین نتایج پژوهش نشان می دهد که افزایش پله‌های در معرض نمایش عموم از سه پله به پنج پله در بورس اوراق بهادار تهران می‌تواند به معامله‌گران در جهت افزایش شفافیت قبل از معامله و کشف قیمت کمک کند.</description>
            <pubDate>Sun, 19 Jul 2020 19:30:00 +0100</pubDate>
        </item>
    </channel>
</rss>
