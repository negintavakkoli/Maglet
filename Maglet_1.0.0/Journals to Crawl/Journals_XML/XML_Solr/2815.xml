<add><doc><field name="journal_id">10014</field><field name="abstract">تحقیق حاضر باهدف بررسی ارتباط چندگانه بین سرمایه روان‌شناختی، رهبری تحولی با خلاقیت کارکنان در مؤسسه مطالعات انرژی انجام‌گرفته است. با استفاده از روش تحقیق همبستگی 50 نفر از کارشناسان به‌صورت هدفمند (غیر تصادفی) انتخاب شدند. داده‌های تحقیق پس از جمع‌آوری پرسشنامه‌ها و بر اساس سؤالات تحقیق و با استفاده از آزمون t تک نمونه، ضریب رگرسیون و مدل معادلات ساختاری با استفاده از نرم‌افزار AMOS مورد تحلیل قرار گرفت. نتایج تحقیق حاکی از آن است که؛ 1- سرمایه روان‌شناختی و ابعاد آن (اعتماد به‌نفس/ خود کارآمدی، خوش‌بینی، امیدواری و انعطاف‌پذیری)، رهبری تحولی و ابعاد آن (نفوذ آرمانی، ترغیب ذهنی، انگیزش الهام‌بخش و ملاحظات فردی) و خلاقیت کارکنان از وضعیت مطلوبی برخوردار است، 2- ازنظر کارکنان از بین مؤلفه‌های سرمایه روان‌شناختی، مؤلفه‌های انعطاف‌پذیری و اعتمادبه‌نفس و از بین مؤلفه‌های رهبری تحولی ملاحظات فردی، نفوذ آرمانی و ترغیب ذهنی بیشترین اهمیت را دارا بوده‌اند. 3- رهبری تحولی به‌طور مستقیم بر سرمایه روان‌شناختی و خلاقیت کارکنان اثر گدار است درحالی‌که سرمایه روان‌شناختی تأثیری بر میزان خلاقیت کارکنان ندارد</field></doc></add>