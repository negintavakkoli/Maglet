<add><doc><field name="journal_id">10014</field><field name="abstract">مدیریت استراتژیک منابع انسانی مقوله ایست که علی رغم بلوغ جهانی، در آغازین مراحل شکل گیری خود در ایران بوده و همچون سایر مفاهیم وروش‌های مدیریتی نوین، تنها در ادبیات مدیران و به عنوان واژگانی مدرن نمود می­یابد. در راستای اهمیت این حوزه و همچنین احساس نیاز در ارزیابی نظام مدیریت منابع انسانی شرکت ملی نفت ایران وتحلیل شکاف وضعیت موجود با شرایط مطلوب، مدل مدیریت استراتژیک منابع انسانی «p۵» (شولر، ۱۹۹۲) انتخاب وبرمبنای مولفه‌های مدل مذکوراین مهم صورت پذیرفته است. جامعه آماری این پژوهش متولیان منابع انسانی ستاد، شرکت‌های اصلی و تابعه شرکت ملی نفت ایران بوده و نمونه آماری به صورت تصادفی انتخاب گردیده است. روایی محتوای پرسشنامه­ی طراحی شده، از طریق توافق متخصصان، روایی سازه ازطریق تحلیل عاملی تأییدی و پایایی آن با محاسبه ضریب آلفای کرونباخ بررسی گردیده است. یافته‌های تحقیق در راستای ارزیابی نظام مدیریت منابع انسانی شرکت ملی نفت ایران ضمن تأیید تأثیر عوامل محیطی داخلی و خارجی براستراتژی‌های کلان سازمان به‌منظور خلق نیاز‌های استراتژیک، میانگین نمره پایین سایرمؤلفه‌های پنج گانه مدل در قسمت «وضعیت موجود» نشان ازشکاف قابل ملاحظه وضع موجود نسبت به وضع مطلوب داشته وعدم همسویی حیطه‌های فلسفه، خط مشی‌ها، برنامه‌ها، عملکردها و فرآیند‌های منابع انسانی با نیاز‌های استراتژیک سازمان را نشان می‌دهد. در پایان و برمبنای سایر یافته‌های پژوهش، پیشنهادهایی به منظور بهبود وارتقای نظام موجود مدیریت منابع انسانی ونزدیک شدن به مدیریت استراتژیک منابع انسانی در شرکت ملی نفت ایران ارائه گردیده است. 
 </field></doc></add>