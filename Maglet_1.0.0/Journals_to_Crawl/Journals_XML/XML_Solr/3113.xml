<add><doc><field name="journal_id">10014</field><field name="abstract">هدف این تحقیق تعیین تأثیر عوامل سازمانی ادراک شده (حمایت مدیریتی و حمایت سازمانی)، وابستگی وظیفه‌ای و خودکارآمدی کامپیوتری بر قصد پذیرش آموزش الکترونیکی با نقش میانجی هنجار فردی در شرکت خطوط لوله و مخابرات نفت اصفهان بود. این پژوهش، از نوع توصیفی-همبستگی بود. جامعه مطالعه کارمندان شرکت خطوط لوله و مخابرات نفت استان اصفهان را شامل می‌گردید که تعداد آنها ۲۵۰ نفر بود. تعداد ۱۶۵ نفر به‌عنوان نمونه و به روش نمونه‌گیری در دسترس تعیین شد و پرسش‌نامه بومی‌سازی شده توزیع شد. در نهایت، تعداد۱۵۰ پرسش‌نامه جمع‌آوری گردید. پس از تأیید روایی و پایایی، از نرم‌افزار SPSS وSmartPLS برای تحلیل آماری استفاده گردید. یافته‌ها نشان داد که عوامل سازمانی ادراک‌شده و وابستگی وظیفه­ای بر قصد پذیرش آموزش الکترونیکی با نقش میانجی هنجار فردی در شرکت خطوط لوله و مخابرات نفت اصفهان تأثیر دارد ولی نقش واسطه‌ای هنجار فردی در مورد رابطه دو متغیر خودکارآمدی کامپیوتری و قصد پذیرش آموزش الکترونیکی تأیید نشد. 
 </field></doc></add>