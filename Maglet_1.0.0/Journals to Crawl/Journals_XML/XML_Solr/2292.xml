<add><doc><field name="journal_id">10031</field><field name="abstract">موضوع مقالة حاضر آهنگ ساخت ندایی در فارسی است و در آن سه نوع ندا[1] توصیف و تحلیل شده‌اند: «ندای عادی»، ندا در حالت عصبانیت «ندای خشمگین» و ندا در حالت تعجب «ندای شگفت‌زده». توصیف این سه گونه با استفاده ازضبط صدای چهار گویش‌ور و تحلیل آن در چارچوب واج‌شناسی لایه‌ای[2] انجام شده است. نظام نمایش آهنگ در این مقاله نظام نواخت و فاصله‌نما[3] می‌باشد. نتایج به دست آمده نشان می‌دهد که سه گونة مذکور دارای تکیة زیروبمی[4] یکسان هستند (L*+H). اختلاف این سه گونه در نواخت مرزنمای گروه تکیه‌ای[5] آن‌ها و همچنین عوامل آواشناختی‌ای چون دامنة زیروبمی[6] و دیرش[7] مشاهده شد.       1 در این مقاله «ساخت ندایی» برابر vocative و «ندا» برابر call به کار گرفته شده‌اند.      [2] Autosegmental-Metrical Phonology      [3] Tones and Break Indices = ToBI      [4] pitch accent      [5] Accentual Phrase boundary tone      [6] pitch range      [7] duration</field></doc></add>