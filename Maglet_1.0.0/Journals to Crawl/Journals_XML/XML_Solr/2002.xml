<add><doc><field name="journal_id">10010</field><field name="abstract">این تحقیق با هدف بررسی مدیریت به اقتضای فرهنگ در سازمان‏های ایرانی براساس شاخص‏های فرهنگی هافستد در شرکت مخابرات استان‏های کلان ایران انجام گرفت. پژوهش حاضر از نظر هدف‏، کاربردی و از نظر ماهیت توصیفی - همبستگی است. جامعة آماری پژوهش همة کارکنان ادارات مرکزی مخابرات استان‏های اصلی کشور است که در سال 1392 تعداد آن‏ها 4000 نفر گزارش شد. حجم نمونه براساس جدول مورگان، 351 نفر به‌دست آمد که به روش. پرسشنامة تحقیق تلفیقی از پرسشنامۀ‏ مقیمی و محقق‌ساخته با اقتباس از نظریة هافستد است. همچنین، روایی پرسشنامه از طریق تحلیل عاملی تأیید شد و 6 عامل به‌دست‌آمده 945 / 51 درصد واریانس کل را تبیین کردند. ضریب پایایی محاسبه‌شده برای پرسشنامة فرهنگ به‌وسیلة آزمون ضریب کرونباخ، 795 / 0 به‌دست آمد که پایایی قابل قبول را نشان می‌دهد. نتایج این پژوهش نشان داد خرده‌فرهنگ‏های متفاوتی براساس مناطق جغرافیایی وجود دارد. همچنین، براساس نتایج تفاوت‏های فرهنگی معناداری در سازمان‏های استان‏های کشور وجود دارد. در نهایت، پیشنهادهای کاربردی برای مدیران و سرپرستان با توجه به تفاوت‏های فرهنگی موجود بیان شد.
   
 </field></doc></add>