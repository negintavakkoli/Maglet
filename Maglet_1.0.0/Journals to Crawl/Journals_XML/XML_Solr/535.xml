<add><doc><field name="journal_id">10001</field><field name="abstract">بازار سهام هر کشوری علاوه بر منعکس‌کردن ساختار اقتصادی آن کشور، منبع مهم گردش سرمایه در آن محسوب می‌شود؛ بنابراین، شناخت عوامل ایجادکنندۀ بی‌ثباتی در بازار سهام اهمیت زیادی برای برنامه‌‎ریزان اقتصادی دارد. از عوامل شناخته‌شده در مدیریت سبد سهام، مطالعه دربارۀ رفتار ریسک سیستماتیک است. هدف این پژوهش الگو‌سازی ریسک سیستماتیک با استفاده از الگوهای گارچ  [1]  ، ایگارچ  [2]  ، ام گارچ  [3]  ، آرفیما - گارچ  [4]   و آرفیما - فیگارچ  [5]    است که بر بررسی باقی‌ماندۀ الگوی رگرسیونی متمرکز است و متغیر وابستۀ آن بازده بازار و متغیر مستقل آن لگاریتم طبیعی تغییرات شاخص قیمت و بازده نقدی  [6]   به‌منزلۀ سودآوری سبد بازار است؛ ازاین‌رو، داده‌های مرتبط برای ‌174‌‌ شرکت در بورس اوراق بهادار تهران و به‌صورت روزانه برای بازۀ زمانی 1394-1385 استخراج شد. پس از تحلیل و بررسی داده‌‌ها در نرم‌افزار اُکس متریکس  [7]   و بررسی الگوها با استفاده از سه معیار مجذور میانگین مربعات خطا  [8]  ، میانگین قدر مطلق خطا  [9]   و ضریب تایل  [10]  ، نتایج نشان داد الگوی آرفیما - فیگارچ در هر سه معیار کمترین خطا را دارد که نشان‌دهندۀ کارآیی زیاد الگو در برآورد بتای ریسک سیستماتیک است.       [1]. GARCH      [2]. E-GARCH      [3]. M-GARCH      [4]. ARFIMA-GARCH      [5]. ARFIMA- FIGARCH      [6]. TEDPIX      [7]. OXmetrics      [8]. RMSE      [9]. MAE      [10]. TIC</field></doc></add>