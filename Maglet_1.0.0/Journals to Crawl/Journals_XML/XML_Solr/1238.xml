<add><doc><field name="journal_id">10042</field><field name="abstract"> 
    پژوهش حاضر با هدف مطالعه میزان به‌کارگیری نقش‌های سه‌گانه مدیریتی مینتزبرگ (متقابل شخصی، اطلاعاتی و تصمیم‌گیری) در بین مدیران بانک شهر انجام شده است. پژوهش، از نوع توصیفی- پیمایشی و جامعه آماری، کلیه مدیران و معاونان بانک شهر بودند که تعداد آنها  برابر با 591 نفر می‌باشد. با استفاده از فرمول کوکران 232 نفر، به روش تصادفی ساده به عنوان نمونه انتخاب شدند. نظرخواهی توسط پرسشنامه محقق‌ساخته با پانزده گویه انجام شد. به منظور تعیین روایی پرسشنامه از روش  روایی      محتوا و برای   تعیین پایایی از روش آلفای     کرونباخ استفاده شد که برای کل نقش‌ها 82/0 به دست آمد. به منظور تجزیه و تحلیل آماری داده‌ها، از آزمون‌های   t   تک متغیره و تحلیل واریانس یک طرفه استفاده شد. نتایج پژوهش حاکی از آن بود که از دیدگاه پاسخگویان، میزان به‌کارگیری نقش‌های مدیریتی در حد زیاد بوده است. همچنین طبق نتایج آزمون تحلیل واریانس در خصوص میزان به‌کارگیری نقش اطلاعاتی بر حسب متغیر سطح تحصیلات و همچنین  میزان به‌کارگیری نقش متقابل شخصی و نقش تصمیم‌گیری برحسب متغیر سابقه مدیریتی، تفاوت معناداری وجود دارد.          
 
</field></doc></add>