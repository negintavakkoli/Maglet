<add><doc><field name="journal_id">10010</field><field name="abstract">این پژوهش با هدف بررسی و ارزیابی همراستایی استراتژیک کسب‌وکار و فناوری اطلاعات از دیدگاه مدیران سازمان انجام گرفته است. تحقیق حاضر با مدل سطح بلوغ همراستایی استراتژیک لوفتمن و عوامل ارتقای همراستایی گارتلن و شنکز همراستایی را ارزیابی کرده است. جامعة آماری تحقیق حاضر مدیران مؤسسة پژوهش و برنامه­ریزی آموزش عالی (۵۳ نفر) می­باشند که به روش سرشماری مورد مطالعه قرار گرفته­اند. ابزار گردآوری داده­ها پرسشنامه بوده است. میانگین همراستایی استراتژیک نشان می­دهد، مؤسسه در سطح دوم بلوغ همراستایی (مرحلة تعهد) قرار دارد. از میان ابعاد همراستایی استراتژیک، ابعاد ارتباطات، شایستگی و ارزش سازمانی، مدیریت و سطح اعمال اختیار، حیطة عمل و زیرساخت فناوری و مهارت­ها در سطح دوم و بعد مشارکت در سطح سوم قرار گرفت. مدیران کسب‌وکار و مدیران فناوری اطلاعات، هر دو بلوغ همراستایی را در سطح دوم ارزیابی کردند. 
 
 </field></doc></add>