<add><doc><field name="journal_id">10014</field><field name="abstract">  هدف این پژوهش،     روایی‌سنجی ارزیابی     360 درجه از طریق کانون ارزیابی در شرکت ملی گاز ایران بود. از این رو 76 نفر از مدیران کلیدی که در کانون ارزیابی و ارزیابی 360 درجه شرکت کرده بودند، به روش نمونه‌گیری در دسترس انتخاب شدند. داده‌ها نیز با استفاده از نرم‌افزار    SPSS    و آزمون‌های همبستگی پیرسون، رگرسیون خطی ساده و گام به گام تجزیه و تحلیل شدند. نتایج نشان داد     نمرات ارزیابی 360 درجه به‌طور معناداری قادر به پیش‌بینی نمرات کانون ارزیابی هستند     و     ابعاد مختلف ارزیابی 360 درجه(ارزیابی سرپرست، همکار، زیردست و خود فرد) توان متفاوتی در پیش‌بینی نمرات مرکز ارزیابی دارند    . همچنین در بخش روایی سازه، برای روایی همگرایی شایستگی‌های ارزیابی 360 درجه حمایت ضعیفی نشان داده شد. یافته‌های پژوهش حاکی از آن بود که به منظور افزایش روایی ابزارهای شایسته‌محوری همچون ارزیابی 360 درجه، لازم است که طراحی و استفاده از آن‌ها تا حد امکان دقیق بوده و مبتنی بر شواهد علمی صورت گیرد.  </field></doc></add>