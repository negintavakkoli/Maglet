<add><doc><field name="journal_id">10008</field><field name="abstract">انبوه پروژه­های سازمانی و پیچیدگی­های تصمیم­گیری پیرامون آنها موجب می­شود مدیریت و رهبری پروژه، چالش­های ویژة خود را داشته باشد. از این‌رو و به‌منظور استفادة مطلوب از فرصت­ها و دارایی­های سازمان، لازم است مدیران با استقرار سیستم مدیریت جامع چندوجهی، سبد پروژة­ سازمان را تشکیل دهند و با لحاظ توجیه­های مناسب اقتصادی، فنی و اجتماعی آن را به انجام برسانند. همچنین، کمبود منابع موجب می‌شود مدیران همواره به‌دنبال انتخاب تعدادی از پروژه­های ممکن به­منظور اجرا یا اولویت­بندی باشند. در این تحقیق، با درنظرگرفتن آثار متقابل معیارها و اشتراک منابع پروژه­های سازمان، رویکردی برای ارزیابی و انتخاب پروژه­ها ارائه شد. در این مدل دومرحله­ای، ابتدا با تشکیل یک الگوریتم شاخه و کران و با درنظرگرفتن اشتراک منابع پروژه­ها، سبدهای بیشینه مشخص شد و سپس کارایی هرکدام  از این سبدها با استفاده از مدل شبکة عصبی مصنوعی ارزیابی شد تا سبدهای پروژه بر این اساس رتبه‌بندی شوند. علاوه‌براین، بین درجه‌های کارایی روش مورد استفاده در این مقاله با روش‌های DEA و COLS همبستگی قابل قبولی وجود دارد.</field></doc></add>