<add><doc><field name="journal_id">10040</field><field name="abstract">جامعه پذیری جنسیتی فرایند باز تولید نا برابرهای جنسیتی است. گذار جوامع از وضعیت سنتی به مدرن و ضرورت تغییر ساختارها و ارزش‌های کهن و باز تعریف هویت انسانی زنان و مردان – نیازمند بررسی‌های جامعه شناسان و صاحب نظران علوم اجتماعی است. هدف این پژوهش بررسی تحول الگوی جامعه پذیری جنسیتی در یک جامعه روستایی است که با روش کیفی و با استفاده از تکنیک مصاحبه گروهی متمرکز و مشاهده مشارکتی انجام شده است. در این پژوهش نحوه یاد گیری نمادها، هنجارها و نقش‌های جنسیتی در زندگی اجتماعی، دگرگونی ساختاری در خانواده، و همچنین تحول جامعه پذیری جنسیتی بین زنان و مردان و میان سه نسل بررسی شده است. نتایج به دست آمده از پژوهش حاکی از تحولی وسیع و نامتوازن در فرایند جامعه پذیری جنسیتی نسل جدید است. تفاوت سطح توقعات و انتظارات زنان جوان با واقعیات موجود، تنش‌ها و تضادهای گوناگونی بین نیروهای اجتماعی ایجاد کرده است.</field></doc></add>