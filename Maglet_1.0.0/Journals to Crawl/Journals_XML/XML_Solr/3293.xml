<add><doc><field name="journal_id">10006</field><field name="abstract">سازمان‌ها در طول مدت چرخة عمر خود برای تطبیق با محیط متلاطم و متغیر، نیازمند تغییرند. در صورت ایجادنشدن تغییرات مقتضی به‌طور حتم، سرانجام آن‌ها تسریع در نابودی خواهد بود. در این مطالعه تأثیر سرمایة اجتماعی سازمانی بر آگاهی از نیاز به تغییر، با نقش میانجی تسهیم دانش در ادارات آموزش‌وپرورش بررسی شد. به این منظور، سه پرسشنامة پیوسته برای ارزیابی سطح تسهیم دانش، سرمایة اجتماعی و آگاهی از نیاز برای تغییر، بین 400 نفر از کارکنان اداری آموزش‌وپرورش تهران توزیع شد که در نهایت، 386 پرسشنامه توسط نرم‌افزار Warp PLS تحلیل شد. مهم‌ترین یافته‌های این مطالعه نشان داد سرمایة اجتماعی بیشترین تأثیر را بر تسهیم دانش و آگاهی از نیاز برای تغییر در فرایند تحول سازمانی می‌گذارد، تأثیر مثبت سرمایة اجتماعی به عنوان متغیر میانجی باعث افزایش تأثیر تسهیم دانش بر آگاهی از تغییر می­شود، ضمن اینکه بعد ساختاری سرمایة اجتماعی بیشترین تأثیر را بر تسهیم دانش و آگاهی از نیاز به تغییر می‌گذارد. همچنین، دربارة تأثیر ابعاد سرمایة اجتماعی از طریق تسهیم دانش بر آگاهی از نیاز به تغییر، بعد شناختی تأثیر معناداری ندارد و بین بعد رابطه­ای و ساختاری، بعد ساختاری بیشترین تأثیر را می‌گذارد.
   
 
   
   </field></doc></add>