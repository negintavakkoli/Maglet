<add><doc><field name="journal_id">10001</field><field name="abstract">تصمیم‌های تأمین مالی شرکت‌ها یکی از وظایف مهم مدیریت سازمان است که با توجه به ماهیت خود، نوعی از مسائل چندمعیاره محسوب می‌شود. در این پژوهش، الگوی جامعی برای کمک به تصمیم‌های تأمین مالی برون‌سازمانی ارائه ‌شده است. بدین‌منظور، ضمن مرور نظریه‌های ساختار سرمایه و عوامل مؤثر بر آن، تأثیر این عوامل در سه سطح سازمانی، صنعت و اقتصاد کلان در اهرم مالی شرکت‌های مدنظر بررسی ‌شده‌ است. در این راستا، از الگو‌های اقتصادسنجی گام‌به‌گام و میانگین گروهی تلفیقی استفاده ‌شده است. با افزایش متغیرهای مستقل در اینگونه مسائل، معمولا مشکلات هم‌خطی در تخمین الگوی رگرسیونی افزایش می‌یابد؛ بنابراین از قابلیت اطمینان الگو کاسته می‌شود و الگو به‌تنهایی، نمی‌تواند الگوی مطمئنی برای کمک به تصمیم‌های ساختار سرمایه شرکتی باشد؛ بنابراین از نتایج الگوی اقتصادسنجی در طراحی یک الگوی تصمیم‌گیری چندمعیارۀ ترکیبی برای تأمین مالی شرکتی استفاده شد. نتایج نهایی، استفادۀ بیشتر از دو منبع اوراق اجارۀ اسلامی و وام‌های کوتاه‌مدت بانکی را توصیه می‌کنند. دلیل آن، وجود مجدودیت‌های کنترل ریسک در الگو است. نتایج الگو، تطابق مطلوبی با عملکرد واقعی نمونۀ مطالعه‌شده نیز داشت.</field></doc></add>