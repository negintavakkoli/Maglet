<add><doc><field name="journal_id">10014</field><field name="abstract">این تحقیق با هدف کشف ابعاد جو عاطفی سازمان در شرکت ملی پخش فرآورده‌های نفتی ایران انجام پذیرفت. جامعه آماری تحقیق دربرگیرنده کلیه کارکنان این شرکت در منطقه خراسان رضوی است که ۱۹ نفر از آنان با استفاده از نمونه‌گیری هدفمند تا رسیدن به اشباع نظری و کفایت نمونه‌گیری، مورد مصاحبه قرار گرفتند. جمع‌آوری داده‌ها از طریق مصاحبه‌های عمیق نیمه‌ساختاریافته انجام شد و تحلیل آنها با استفاده از تحلیل محتوای کیفی قراردادی صورت گرفت. یافته‌های تحقیق نشان داد که ابعاد جو عاطفی سازمان را می‌توان در قالب هشت بعد اصلی شامل جو امید سازمانی، جو اعتماد سازمانی، جو ترس سازمانی، جو خشم سازمانی، جو عشق سازمانی، جو تعجب سازمانی، جو شادی سازمانی، و جو امنیت سازمانی دسته‌بندی نمود. درک این ابعاد زمینه مدیریت جو عاطفی سازمان در راستای اهداف سازمانی را فراهم می‌سازد.</field></doc></add>