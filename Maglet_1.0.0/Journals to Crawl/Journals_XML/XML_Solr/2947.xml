<add><doc><field name="journal_id">10014</field><field name="abstract">مشارکت کار کنان در سازمان امروزه به عنوان یکی از اصولی‌ترین‌ راههای ارتقاء بهره‌وری و اثربخشی نظام اداری و مدیریتی کشورها، سازمان‏ها و شرکت‏ها مطرح‌ گردیده است. با توجه به اهمیت فزاینده نیروی انسانی در سازمان ‏ها، تحقیق حاضر با هدف بررسی ارتباط بین استراتژی‏ های منابع انسانی با مشارکت کارکنان در شرکت ملی پخش فراورده ‏های نفتی ایران منطقه لرستان و ارائه راهکارهای لازم صورت گرفته است. در این تحقیق از مدل هیوسی که چهار استراتژی منابع انسانی: وظیفه مدار، الگومدار، توسعه‌ای و تحول‌آفرین را مطرح نموده، استفاده شده و با طراحی پرسشنامه در زمینه استراتژی منابع انسانی و مشارکت کارکنان و پخش، جمع ‏آوری و تجزیه و تحلیل آنها با استفاده از مدل‏سازی معادلات ساختاری و نرم‏افزار Amos18 ارتباط بین متغیرها تبیین شده است. جامعه آماری شامل کارکنان اداری شرکت ملی پخش فرآوردهای نفتی ایران منطقه لرستان بود که با استفاده از فرمول کوکران تعداد 126 به عنوان نمونه انتخاب شدند. نمونه‏ گیری در این تحقیق به صورت تصادفی ساده بوده است. نتایج تحقیق حاکی از آن است که در سطح اطمینان 95% بین استراتژی تحول آفرین و توسعه ‏ای با مشارکت کارکنان رابطه مثبت و بین استراتژی‏ های الگو مدار و وظیفه‏ ای رابطه منفی وجود دارد.</field></doc></add>