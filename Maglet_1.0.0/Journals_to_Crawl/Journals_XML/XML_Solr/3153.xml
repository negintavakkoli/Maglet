<add><doc><field name="journal_id">10014</field><field name="abstract">هدف اصلی پژوهش حاضر، بررسی تأثیر هوش هیجانی بر عملکرد مدیران در شرکت پالایش گاز پارسیان می‌باشد. مدل شایستگی‌های گلمن که شامل پنج مؤلفه هوش هیجانی می‌باشد، چارچوب نظری این پژوهش را تشکیل می‌دهد. جامعه آماری این پژوهش شامل مدیران سطوح سه‌گانه شرکت پالایش گاز پارسیان شامل ۴۸ نفر و کارکنان این شرکت شامل ۳۷۵ نفرمی باشد. در این تحقیق برای سنجش هوش هیجانی مدیران شرکت پالایش گاز پارسیان از پرسشنامه سنجش هوش هیجانی سایبریاشرینگ و برای سنجش عملکردشان از پرسشنامه محقق ساخته سنجش عملکرد استفاده شده است. روش پژوهش حاضر از نوع توصیفی-پیمایشی بوده و در این تحقیق جامعه آماری با نمونه برابر بوده (N=n) و برای تجزیه و تحلیل داده‌ها از نرم افزار spss استفاده شده است. آزمون‌های آماری صورت گرفته در سطح توصیفی شامل جداول می‌باشد و در سطح استنباطی نیز از ضریب همبستگی پیرسون برای آزمون فرضیات این تحقیق استفاده شده است. نتایج تجزیه و تحلیل‌ها نشان داد که بین هوش هیجانی و عملکرد مدیران شرکت پالایش گاز پارسیان رابطه معنی داری وجود دارد و مؤلفه مهارت‌های اجتماعی بهترین پیش بینی کننده میزان عملکرد مدیران در این شرکت است و همچنین بالاترین درصد همبستگی در بین فرضیات مربوط به ارتباط مؤلفه‌ی خود کنترلی و عملکرد مدیران است.</field></doc></add>