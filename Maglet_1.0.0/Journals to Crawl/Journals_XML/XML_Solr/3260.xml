<add><doc><field name="journal_id">10006</field><field name="abstract">سرمایة اجتماعی به‌عنوان یکی از متغیرهای مهم و تأثیرگذار در زندگی اجتماعی مورد توجه اندیشمندان اجتماعی، و به‌ویژه جامعه‌شناسان قرار گرفته است. پژوهش حاضر با هدف مطالعة رابطة بین متغیرهای راهبردی هویت ملی و سرمایة اجتماعی دانشجویان دانشگاه یاسوج، با به‌کارگیری چارچوبی تلفیقی، و با روش پیمایشی انجام گرفته است. براساس فرمول لین، حجم نمونه 400 نفر محاسبه شد و با روش نمونه‌گیری تصادفی از نوع طبقه­ای چندمرحله­ای، انتخاب و مطالعه شدند. ابزار گردآوری داده­ها نیز، پرسشنامه­ای 80 پرسشی بود که پس از تأیید اعتبار توسط صاحب­نظران، پایایی پرسشنامه­ با ضریب آلفای کرونباخ (سرمایۀ اجتماعی، 953 / 0 و هویت ملی، 888 / 0) بررسی شد. نتایج نشان‌دهندة رابطة مستقیم و معنادار «هویت ملی» و «سرمایة اجتماعی» از یک‌طرف، و رابطة مثبت و معنادار بین ابعاد سه‌گانة سرمایة اجتماعی با ابعاد «سرزمینی»، «سیاسی» و «فرهنگی» هویت ملی از طرف دیگر، بود. همچنین، نتایج نشان داد بین بعد «تاریخی» هویت ملی با ابعاد «ساختاری» و «شناختی» سرمایة اجتماعی رابطة معناداری وجود ندارد، اما با بعد «ارتباطی» سرمایة اجتماعی رابطة معنادار دارد. در نهایت، متغیر هویت ملی 9 / 4 درصد از متغیر وابستة سرمایة اجتماعی را تبیین می‌کند. براساس نتایج، دو متغیر هویت ملی و سرمایة اجتماعی همبستگی و هم­افزایی شایان توجهی با سرمایة اجتماعی دانشجویان در جامعة مورد مطالعه داشتند.</field></doc></add>