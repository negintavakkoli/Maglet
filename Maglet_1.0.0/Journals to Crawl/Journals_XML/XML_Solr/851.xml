<add><doc><field name="journal_id">10042</field><field name="abstract">ایران به واسطه جزایر مهمی همچون کیش و قشم، از موقعیت راهبردی ویژه‌ای در خلیج ‌فارس برخوردار می‌باشد؛ لذا تحلیل نقش و جایگاه اقتصادی و توسعه‌ای این قبیل پهنه‌ها در توسعه منطقه‌ای کشور، مهم به نظر می‌رسد. هدف اصلی این مقاله، بررسی و تحلیل جایگاه قشم در توسعه منطقه‌ای می‌باشد. تحقیق از نوع کاربردی است و داده‌های مورد نیاز، از نتایج آخرین سرشماری رسمی نفوس و مسکن کشور در سال 1390 گردآوری شده‌اند. روش انجام پژوهش، توصیفی‌‌-‌ تحلیلی می‌باشد که با استفاده از مدل‌های ضریب مکانی، روش کشش‌پذیری، روش ترسیمی طولی ایزارد، ‌روش ژرژ‌ شابو و تونی‌گارنیه انجام شده است. یافته‌ها نشان می‌دهند که قشم در بخش خدمات، خودکفا می‌باشد و نرخ اشتغال واقعی 84/91 درصد و نقش غالب شهر، بازرگانی است. بر اساس روش ایزارد، قشم در هر سه بخش اقتصادی، بالاتر از سطح منطقه بوده است ولی در سطح ملی، وضعیت پایین‌تری دارد؛ بنابراین حصول به جایگاه برتر در سطح ملی و منطقه‌ای، مستلزم تدوین و اجرای طرح‌های راهبردی و توجه خاص سطح کلان تصمیم‌گیری کشور به ظرفیت‌های نهفته و بی‌نظیر این جزیره می‌باشد. </field></doc></add>