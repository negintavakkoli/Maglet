<add><doc><field name="journal_id">10038</field><field name="abstract">گرانیتوئیدها و هورنبلندگابروهای منطقه الوند همدان دارای خصوصیات زمین شناسی مهندسی متنوعی هستند. این تنوع روی عملیات معدنکاری، تونل­بری، پایداری شیب و استفاده از آنها به­عنوان سنگ­های ساختمانی تاثیر می­گذارد. تفاوت در خصوصیات زمین شناسی مهندسی این سنگ­ها متأثر از بافت و ویژگی­های کانی­شناختی است. هدف ازاین پژوهش بررسی روابط بین خصوصیات پتروگرافی با ویژگی­های زمین­شناسی مهندسی سنگ­ها است. بدین منظور ۹۰ نمونه از گرانیتوئیدها (مونزوگرانیت و سینوگرانیت) و هورنبلندگابروهای توده باتولیتی الوند تهیه گردیده و به منظور تعیین ویژگی­هایی مانند درصد جذب آب، تخلخل، وزن واحد حجم (خشک، مرطوب، اشباع) شاخص خطی ریزترک­ها، مقاومت فشاری تک­محوری، شاخص مقاومت بار نقطه­ای، مدول الاستیسیته و سختی اشمیت مورد آزمایش قرار گرفتند. روابط بین این خصوصیات و ویژگی­های پتروگرافی بررسی گردید. از برقراری ارتباط بین این ویژگی­ها مشخص شد که در تعیین خصوصیات زمین­شناسی مهندسی سنگ، اهمیت ویژگی­های بافتی بیشتر از خصوصیات کانی شناسی می­باشد. بدین معنا که خصوصیات دانه­ها مانند شکل و اندازه، نوع تماس با یکدیگر، درجه قفل شدگی ذرات و شاخص ریزترک­ها تأثیر مهمی روی خصوصیات زمین­شناسی مهندسی سنگ­ دارد.</field></doc></add>