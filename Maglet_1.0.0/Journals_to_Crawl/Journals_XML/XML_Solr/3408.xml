<add><doc><field name="journal_id">10018</field><field name="abstract">به طور قطع یکی از دلایل اصلی پیشرفت سریع توسعۀ فناوری در کشورهای توسعه یافتۀ صنعتی، توجه به فرآیند تجاری سازی نتایج پژوهش‌های داخلی بوده است. از این رو، می‌توان نتیجه گرفت اساس فرآیند تجاری سازی، مشارکت بخش پژوهشی و صنعت در تبدیل نتایج پژوهش‌ها به نوآوری و محصول جدید است. پژوهش حاضر با هدف بررسی تأثیر منابع شرکت و متغیرهای محیطی در تجاری سازی محصول جدید به ویژه بررسی تاثیر عواملی مانند طراحی غالب، افزایش ناهمگونی بازار و آثار جانبی شبکه در مرکز علوم و فنون لیزر ایران انجام شد. این پژوهش از لحاظ هدف، کاربردی و از لحاظ ماهیت توصیفی- پیمایشی است و در آن، برای بررسی ادبیات موضوع از روش کتابخانه‌ای و برای جمع آوری داده‌های پژوهش، از ابزار پرسشنامه استفاده شده است. روایی پرسشنامه با استفاده از روایی محتوا و سازه و پایایی آن با کمک روش محاسبۀ ضریب آلفای کرونباخ مورد بررسی قرار گرفت. روش‌های آمار استنباطی مورد استفاده، آزمون رگرسیون خطی دو متغیره و مدلسازی معادلات ساختاری بودند. یافته‌های پژوهش نشان داد که طراحی غالب، نگرش کسب فناوری و افزایش ناهمگونی بازار تأثیر معنی داری بر تجاری سازی محصول جدید در مرکز ملی علوم و فنون لیزر ایران دارند؛ این در حالی است که منابع شرکت و آثار جانبی شبکه تأثیر معنی داری بر تجاری سازی محصول جدید در این مرکز نداشته‌اند.</field></doc></add>