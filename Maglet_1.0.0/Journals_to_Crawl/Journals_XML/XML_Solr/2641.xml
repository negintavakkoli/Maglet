<add><doc><field name="journal_id">10014</field><field name="abstract"> ۸ چکیده 

 در عصر اطلاعات و اقتصاد دانش‌محور این سرمایه معنوی شرکت‌ها است که به بقاء و رشد آنها کمک خواهد کرد و نه سرمایه‌های فیزیکی. سازمان‌ها در محیط متلاطم و پیچیده امروزی باید بتوانند از دانش موجود خود حداکثر بهره‌برداری را کرده و بطور مستمر در جهت خلق و توسعه دانش جدید تلاش کنند. در این راستا فرهنگ سازمانی از عواملی است که نقش به سزایی در موفقیت فعالیت‌های مدیریت دانش دارد. تحقیق حاضر به بررسی رابطه بین فرهنگ سازمانی و فرایند مدیریت دانش در مدیریت اکتشاف شرکت ملی نفت ایران پرداخته است. این تحقیق، توصیفی  پیمایشی و مقطعی می‌باشد. دو پرسشنامه فرهنگ سازمانی و مدیریت دانش بین کارکنان این سازمان توزیع و تعداد ۱۳۷ پرسشنامه در تحلیل‌ها مورد استفاده قرار گرفت. یافته‌ها حاکی از آن است که فرهنگ سلسله مراتبی، گونه فرهنگی غالب سازمان مورد مطالعه است. بین گونه‌های فرهنگ سازمانی با یکدیگر و همچنین فعالیت‌های مدیریت دانش رابطه معنی‌داری وجود دارد. بین فعالیت‌های ذخیره، کاربرد، تسهیم و ارزیابی دانش و فرهنگ سازمانی رابطه مستقیم و مثبت معنی‌داری مشاهده شد در حالی که بین فعالیت‌های کسب و انتقال دانش و فرهنگ سازمانی رابطه مثبتی وجود ندارد. 
 </field></doc></add>