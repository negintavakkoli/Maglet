<add><doc><field name="journal_id">10018</field><field name="abstract"> تاکنون روش  ‌  های متعددی برای توسعة محصولات و خدمات، ابداع و آزمون شده است. امروزه با توجه به مزایا و معایب هر روش، رویکردهای تلفیقی بیشتر مورد توجه است. در این پژوهش نیز تلفیقی از دو روش گسترش عملکرد کیفیت و کانو مدنظر قرار گرفته است. خروجی روش تلفیقی، محصول جدیدی است که ضمن پوشش نیازهای اساسی و الزامات رقابتی، مشخصه  ‌  های نوآورانه را نیز شامل می  ‌  شود. در پژوهش حاضر، در گام اول نیازهای مشتریان از طریق مصاحبه با گروه کانون، شناسایی و با پیمایشی بر 282 نفر از کاربران به روش کانو گروه  ‌  بندی گردید. سپس رابطة هر مشخصه و نیاز مرتبط با آن توسط خبرگان تعیین و در ماتریس نهایی گسترش عملکرد کیفیت لحاظ شد. همزمان، 18 مشخصه پس از رتبه  ‌  بندی به کمک تاپسیس به ماتریس نهایی راه یافتند. بعد از تشکیل ماتریس گسترش عملکرد کیفیت با استفاده از تحلیل  ‌  های گوناگون، اهداف تعیین شدند و گوشی تلفن همراه واجد مشخصه  ‌  های نوآور و رقابتی معرفی گردید. در نهایت، مشخصه  ‌‌  هایی که رضایت مشتری و همچنین مزیت رقابتی را به دنبال دارند، در ماتریس گسترش عملکرد کیفیت باقی  ‌  ماندند و در طراحی نهایی محصول لحاظ گردیدند. مسیر طراحی با این روش می  ‌  تواند خطر عرضة محصول جدید را کاهش و قدرت رقابت پذیری بنگاه  ‌  ها را افزایش دهد. </field></doc></add>