<add><doc><field name="journal_id">10005</field><field name="abstract">عدم تعادل میان مسئولیت و اختیارات به معنای در نظر نگرفتن یکی از مهم‌ترین اصول تفویض اختیار است که با توجه به پیامدهای این موضوع برای فرد و سازمان پژوهش حاضر در تلاش است تا با واکاوی این پدیده، زوایای گوناگون آن را شناسایی و راهکارهای متعادل ‌ سازی را تبیین کند. استراتژی مورد استفاده تحقیق داده‌بنیاد و مبتنی‌بر رویکرد ظاهر شونده است. جامعه مورد مطالعه مدیران سازمان‌های دولتی در شهر مشهد می‌باشند که ۱۹ نفر تا رسیدن به اشباع نظری با استفاده از روش نمونه‌گیری هدفمند انتخاب شدند. ابزار پژوهش، مصاحبة نیمه ساختاریافته بود. در تحلیل داده‌ها از نرم‌افزار تحلیل کیفی MAXQDA کمک گرفته شد و فرایند‌های کدگذاری باز، محوری و انتخابی در این خصوص انجام شد. تجزیه و تحلیل انجام شده از طریق مقایسه مستمر در فرایند کدگذاری حقیقی و نظری، ۱۹۳ کد، ۷۲ مفهوم، ۱۶ طبقه و ۶ مقوله را نشان داد که منجر به ظهور مدل نهایی پژوهش پیرامون مقوله محوری، با عنوان عدم تعادل مسئولیت و اختیارات شد. پس از آن مدل نهایی مدیریت عدم تعادل که می‌تواند به کمک استراتژی‌های سازمانی و فردی اثرات منفی عدم تعادل را کاهش داده و اثرات مثبت آن را تقویت نماید ترسیم شد.</field></doc></add>