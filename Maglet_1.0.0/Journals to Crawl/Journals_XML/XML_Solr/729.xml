<add><doc><field name="journal_id">10038</field><field name="abstract">فرایند یخبندان-ذوب از جمله این عوامل است که به صورت گسترده خواص سنگ‌ها و بتن را تحت تاثیر قرار می‌دهد. بنابراین در مناطقی که احتمال رخ دادن این فرایند است ضروری می‌باشد تاثیر این فرایند بر روی ویژگی‌های فیزیکی و مکانیکی مصالح در نظر گرفته شود. در بیشتر پژوهش های انجام شده دمای دوره ی یخبندان و دوره ی ذوب و مدت زمان آن بدون توجه به وضعیت آب و هوایی مناطقی که احتمال رخ دادن فرایند یخبندان-ذوب است انتخاب شده است و همچنین در مورد مصالح بر پایه سیمان تمرکز پژوهش ها بر روی بتن بوده و پژوهش های اندکی در رابطه با تاثیر یخبندان-ذوب روی ملات سیمان انجام شده است. در این پژوهش تاثیر تعداد سیکل های یخبندان-ذوب روی تخلخل، مقاومت تراکمی تک محوره و مقاومت کششی برزیلی نمونه ماسه سنگ و ملات سیمان با توجه به داده های هواشناسی مناطق غرب و شمالغرب ایران که احتمال رخ دادن فرایند یخبندان- ذوب در این مناطق می باشد بررسی شده است.همچنین برای بررسی تخریب در اثر یخبندان-ذوب عکس برداری سی تی اسکن از نمونه ماسه سنگ به عمل آمده است نتایج نشان داده است با افزایش تعداد سیکل های یخبندا-ذوب مقدار درصد تخلخل نمونه ها به صورت خطی افزایش در حالی که مقاومت تک محوره و مقاومت کششی آن ها کاهش پیدا کرده است همچنین بررسی عکس های سی تی اسکن نشان می دهد فاکتور آسیب در نمونه ماسه سنگ با افزایش سیکل افزایش پیدا کرده است.</field></doc></add>