<add><doc><field name="journal_id">10006</field><field name="abstract">کارآفرینی سازمانی روشی برای رویارویی با تغییرهای محیطی و داخلی سازمان است، که در صورت محقق‌نشدن کارآفرینی، حیات و بقای سازمان در بلندمدت با مشکل مواجه خواهد شد. سرمایة ­اجتماعی به­عنوان توانایی افراد برای کارکردن با دیگران، به­منظور دستیابی به اهداف مشترک در گروه­ها و سازمان­ها، تأثیر زیادی در توسعۀ کارآفرینی سازمانی دارد. در واقع، هدف از پژوهش حاضر تبیین و بررسی آثار سرمایة اجتماعی و مؤلفه­های آن بر توسعة کارآفرینی سازمانی است. روش تحقیق از لحاظ نحوة گردآوری داده‌ها، توصیفی- همبستگی و از نظر هدف کاربردی است. جامعة آماری این تحقیق، 346 نفر از کارکنان ادارات پست استان مازندران (بخش مرکزی) می­باشند، که با توجه به محدودیت­های خاص جمع­آوری داده­ها 150 نفر به روش تصادفی ساده به‌عنوان نمونه انتخاب شدند. ابزار جمع­آوری داده­ها پرسشنامه است، و تجزیه‌وتحلیل داده­ها نیز به‌وسیلة نرم­افزارهای SPSS و Lisrel انجام گرفت. یافته­های مدل‌سازی معادلات ساختاری نشان داد ارتباط معنا­دار میان سرمایة ­اجتماعی (95/0=b) و مؤلفه­های آن (سرمایة ساختاری: 49/0=b، سرمایة رابطه­ای: 32/0=b و سرمایة شناختی: 52/0=b) با کارآفرینی سازمانی وجود دارد.
   
 </field></doc></add>