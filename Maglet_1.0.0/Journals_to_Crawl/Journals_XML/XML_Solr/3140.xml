<add><doc><field name="journal_id">10014</field><field name="abstract"> با توجه به سیاستهای کلان کشور در خصوص کاهش وابستگی‌ها به فروش نفت خام به منظور توسعه هرچه بیشتر صنعت پتروشیمی و با عنایت به ویژگیهای خاص این صنعت از جمله تکنولوژی- محور بودن، مواجهه با تغییرات سریع و رقابت شدید در منطقه، ضروری است که شرکتهای فعال در صنعت پتروشیمی با هوشمندی و چابکی بیشتر برنامه ریزی کرده و گام‌های پیش رو را محکم‌تر و هدفمند بردارند. اما امروزه در حوزه مدیریت اعتقاد برا ین است که شایستگی‌های مدیریت عالی سازمان نقش مهمی در موفقیت شرکتها می‌تواند داشته باشد. هدف از این پژوهش شناسایی شایستگی‌های مدیران ارشد صنعت پتروشیمی است که در هر چه بهتر انجام دادن فرآیند مدیریت استراتژیک کمک نموده و موجب عملکرد بهتر و تحقق اهداف استراتژیک سازمان آنها می‌شود. 
 در این پژوهش پس از بررسی مطالعات پیشین، چارچوب اولیه‌ای جهت شناسایی شایستگی‌های مدیریتی استخراج شد. پس از آن سعی گردید تا با انجام مصاحبه‌های عمیق با مدیران عامل شرکتهای برتر صنعت پتروشیمی که طی ۴ سال متوالی بر اساس فرآیند جایزه تعالی صنعت پتروشیمی و گزارشات شرکتهای برتر ایرانی در imi-۱۰۰ انتخاب شده بودند، شایستگی‌های لازم شناسایی و با استفاده از تحلیل مضمون تحلیل گردیدند. 
 به منظور اعتبار یابی یافته‌های حاصل از مصاحبه‌ها نتایح بصورت پرسشنامه تدوین و در بین خبرگان دانشگاه و صنعت پتروشیمی توزیع گردید ودر نهایت شایستگی‌های شناسایی شده در پنج بعددانش، مهارت، تجربه، نگرش وویژگیهای فردی در ۱۰ مولفه اصلی دانش راهبردی، دانش تخصصی، دانش عمومی، مهارت‌های ادراکی، مهارت‌های انسانی و ارتباطی، مهارت‌های اجرایی، ویژگی‌های اخلاقی، ویژگی‌های شخصیتی، تجربه و نگرش وهمچنین، ۵۴ مولفه فرعی دسته بندی شدند </field></doc></add>