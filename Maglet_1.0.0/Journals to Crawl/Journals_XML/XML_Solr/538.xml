<add><doc><field name="journal_id">10001</field><field name="abstract">هدف این پژوهش، بررسی عوامل مؤثر در بازده سهام شرکت‏ها با به‌کارگیری روش فراتحلیل است. جامعۀ آماری پژوهش شامل مطالعاتی است که عوامل مؤثر در بازده سهام شرکت را در بورس اوراق بهادار تهران  بررسی کرده است. براساس این، درمجموع، 89 پژوهش مختلف انتخاب شد. براساس پیشینۀ پژوهش، عوامل مؤثر شامل نسبت‏های نقدینگی، اهرمی، فعالیت، سودآوری، بازار، جریان‏های نقدی، شاخص‏های ریسک، مدیریت سود، پیش‌بینی سود، سرمایه‌گذاری واقعی و ویژگی‏های شرکت در نظر گرفته شد. نتایج نشان داد نسبت‏های نقدینگی، اهرمی، فعالیت، مدیریت سود و ویژگی‏های شرکت در بازده سهام شرکت‏ها تأثیر نداشته است؛ اما تأثیر مثبت سایر عوامل یعنی نسبت‏های سودآوری شامل نرخ بازده حقوق صاحبان سهام، میزان سود و حاشیۀ سود، نسبت‏های بازار شامل بازده بازار، نسبت‏های جریان‏های نقدی شامل جریان‏های نقدی ناشی از عملیات، شاخص‏های ریسک شامل صرف ریسک، شاخص‏های پیش‌بینی سود شامل افق زمانی پیش‌بینی سود و در‌نهایت، سرمایه‌گذاری واقعی در بازده سهام تأیید شد.</field></doc></add>