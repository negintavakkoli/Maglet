<add><doc><field name="journal_id">10040</field><field name="abstract">مقالة حاضر تلاشی است بر ارائة مدل ارزیابی سیاست‌های علم و فناوری زنان با تأکید بر حمایت از محققان زن در بخش پژوهش و فناوری. ابتدا با مرور ادبیات موضوع و انجام‌دادن مصاحبه‌های خبرگی، ابعاد و مؤلفه‌های ارزیابی سیاست به دست آمد و مدل اولیه‌ای پیشنهاد شد. این مدل از طریق پرسش‌نامة خبرگی و با استفاده از آرای 43 نفر از محققان زن و 36 نفر از خبرگان سیاست‌گذاری مورد آزمون قرار گرفت. بر این اساس، مدل نهایی از هفت بعد (اهداف سیاست، پیش‌فرض‌های سیاست، تطابق نهادی، طراحی سیاست، اجرای سیاست، کفایت منابع و نتایج و پیامدها) و درمجموع از 15 مؤلفه و 41 شاخص تشکیل شده است. روش تحقیق کاربردی، مقطعی، توصیفی، پیمایشی و آمیخته است که با تشکیل جدول‌های توزیع فراوانی و با استفاده از نرم‌افزار SPSS جهت تحلیل پرسش‌نامه و تعیین روابط بین متغیرها و پدیده‌ها صورت گرفته است. نتایج آزمون‌های میانگین نشان داد که مدل از نظر هر دو جامعه مورد تأیید است. در‌نهایت و براساس نتایج به‌دست‌آمده، توصیه‌های سیاستی اراﺋﻪ شد.</field></doc></add>