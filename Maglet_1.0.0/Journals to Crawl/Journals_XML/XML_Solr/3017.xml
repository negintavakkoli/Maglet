<add><doc><field name="journal_id">10014</field><field name="abstract">  در مشاغل اقماری، فرسودگی شغلی کارکنان ازجمله مسائل مهمی است که امروزه بیش از هر زمان دیگری مورد توجه قرار گرفته است. در پژوهش حاضر میزان فرسودگی شغلی و علل بُروز آن در کارکنان منطقه عملیاتی سیری شرکت نفت فلات قاره مورد سنجش قرار گرفت. ابزار گردآوری اطلاعات، پرسش‌نامه استاندارد ماسلاچ و جکسون و پرسش‌نامه محقق‌ساخته علت‌شناسی فرسودگی شغلی بود که در میان نمونه آماری متشکل از 305 نفر از کارکنان شرکت توزیع گردید. یافته‌های     پژوهش     با استفاده از آزمون تحلیل واریانس فریدمن، آزمون خی‌دو، آزمون فیشر (آزمون آنالیز واریانس آنوا) و آزمون تعقیبی شفه مورد تجزیه و تحلیل قرار گرفت    . نتایج آزمون فرضیه‌ها بیانگر این است که     علل مختلفی در بین طبقات پنج‌گانه علت‌شناسی فرسودگی شغلی در مشاغل اقماری بر شکل‌گیری آن تأثیر دارند و     فرسودگی شغلی کارکنان ناشی از علل فردی، ویژگی‌های شغلی، ویژگی‌های سازمانی و عوامل اقتصادی و اجتماعی می‌باشد. همچنین، فرسودگی ناشی از محیط کار تأیید نگردید.   </field></doc></add>