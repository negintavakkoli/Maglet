<add><doc><field name="journal_id">10014</field><field name="abstract">هدف این تحقیق طراحی الگوی بومی سنجش سرمایه فکری با رویکرد آسیب‌شناسی در وزارت نفت بود. با مرور ادبیات موضوع و همچنین انجام مصاحبه‌های خبرگی و تحلیل زمینه (تم)، ابعاد و مؤلفه‌های کلیدی سرمایه فکری در وزارت نفت، احصاء شد و با برقراری ارتباط منطقی میان این ابعاد و مؤلفه‌ها، مدل اولیه‌ تحقیق پیشنهاد شد. این مدل از طریق پرسش‌نامه خبرگی و با استفاده از نظرات ۴۰ خبره‌ آگاه به موضوع، به‌دست آمد. برای احصای مولفه­‌های مدل نیز از نظرات ۱۸ نفر از خبرگان استفاده شد. اعتبار مدل پیشنهادی بر اساس نظر خبرگان مورد تأیید قرار گرفت. بر اساس این مدل، سرمایه فکری وزارت نفت از سه جزء سرمایه‌ انسانی، ساختاری و اجتماعی تشکیل می‌شود؛ سرمایه‌هایی که از هشت بعد و ۲۲ مؤلفه تشکیل شده‌اند. مدل ارائه شده می‌تواند به‌عنوان مبنایی برای سنجش سرمایه‌ فکری در وزارت نفت مورد استفاده قرار گیرد.</field></doc></add>