<add><doc><field name="journal_id">10002</field><field name="abstract"> هدف : مقالۀ حاضردر صدد شناخت منابع کسب خبر در میان دانشگاهیان ایران و عوامل مؤثر بر آن است. پرسش اصلی مقاله این است که دانشگاهیان ایران ترجیح می‌دهند از چه منابعی خبر کسب کنند و چه کسانی از چه منابعی برای کسب خبر استفاده می‌کنند.  روش:  این پژوهش به روش پیمایش انجام شده است.  یافته ها:  دانشگاهیان ایران از 37 منبع خبری برای کسب خبر استفاده می‌کنند. این منابع خبری پس از تحلیل عاملی، به شش منبع اصلی تقلیل یافتند که عبارتند از: منابع خبری خارجی، آنلاین، سنّتی داخلی، سازمانی- دانشجویی، سایتهای خبری اینترنتی مجاز و منابع خبری شفاهی. یافته‌ها همچنین حاکی از وجود رابطۀ معنادار بین اکثر متغیّرهای مستقل و منابع خبری به عنوان متغیّر وابسته است.  نتیجه گیری:  نتایج کلی تحقیق حاکی از تأیید تجربی نظریۀ استفاده و رضامندی و دو نظریۀ مکمّل آن؛ یعنی نظریۀ مصرف خبر مبتنی بر عادت و نظریۀ رویکرد مجموعه‌ای به خبر است. نتایج تحقیق مؤیّد آن است که افراد از میان منابع رسانه‌ای و خبری متعدد، دست به انتخاب فعالانه و هدفمند می‌زنند و این انتخاب بر اساس نیازهای مخاطبان و رضامندی‌های مختلفی که منابع رسانه‌ای برای آنها فراهم می‌کنند صورت می‌گیرد.</field></doc></add>