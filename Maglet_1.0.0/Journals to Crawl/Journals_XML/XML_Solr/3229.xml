<add><doc><field name="journal_id">10006</field><field name="abstract"> بی‌شک دو مقوله سرمایه اجتماعی و یادگیری سازمانی در جوامع امروزی اهمیت بسزایی دارند. هدف این مقاله بررسی تأثیر سرمایه اجتماعی بر یادگیری سازمانی در اداره کل ورزش و جوانان استان گیلان است. این تحقیق از نوع کاربردی است و از نظر روش گردآوری داده‌ها، توصیفی و از نوع همبستگی است. جامعه آماری تحقیق مدیران ستادی اداره کل ورزش و جوانان استان گیلان، روسا، معاونان و کارکنان ادارات شهرستان‌های استان گیلان به تعداد ۲۹۷ نفر می‌باشند که به روش نمونه‌گیری تصادفی طبقه‌ای، ۱۵۵ نفر به عنوان نمونه‌ انتخاب شدند. همچنین، برای تجزیه و تحلیل داده‌ها روش‌های تحلیل همبستگی و رگرسیون چندگانه گام به گام به‌کار گرفته شد. به منظور بررسی وضعیت سرمایه اجتماعی و ابعاد آن شامل (هنجار، اعتماد و شبکه) و یادگیری سازمانی آزمون تی استیودنت به‌کار گرفته شد. نتایج این تحقیق نشان داد سرمایه اجتماعی و ابعاد آن (اعتماد، شبکه و هنجار) بر یادگیری سازمانی کارکنان اداره کل ورزش و جوانان استان گیلان تأثیر مثبت و معنادار دارد. ضمن اینکه وضعیت سرمایه اجتماعی، اعتماد، هنجار، شبکه و یادگیری سازمانی نیز متوسط متمایل به خوب ارزیابی شده است.</field></doc></add>