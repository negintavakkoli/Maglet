<add><doc><field name="journal_id">10005</field><field name="abstract">  مدیریت فرهنگی در سالیان اخیر از جمله مقولات جذاب و پرمخاطب از سوی پژوهشگران سازمانی محسوب شده است. به دیگر سخن سرمایه‌های فرهنگی، متضمن توسعه روابط پایدار و سازنده میان کشور‌ها، ملت‌ها و سازمان‌ها است. هدف     از پژوهش حاضر تعیین اولویت‌های توسعه روابط برون‌سازمانی مبتنی بر تحلیل خوشه‌های فرهنگی است. به این منظور از ابزار‌های خوشه‌بندی سلسله‌مراتبی و فرایند تحلیل سلسله مراتبی بهره‌گیری‌شده است. داده‌های پژوهش از دو منبع نظرسنجی با فرایند تحلیل سلسله‌مراتبی از اساتید دانشکده مدیریت دانشگاه تهران و داده‌های ثانویه مرتبط با ابعاد ارزشی در مطالعات گلوب گردآوری‌شده است. نتایج پژوهش نشان از این امر دارد که ارزش‌های فرهنگی فاصله قدرت، عملکرد‌گرایی و جمع‌گرایی گروهی (خانوادگی)، واجد بالاترین میزان اهمیت در تعیین خوشه‌ها است. همچنین نتایج حاصل از خوشه‌بندی برخلاف نتایج مطالعات پیشین، مؤید همگرایی فرهنگی میان کشور‌های ایران، ترکیه، مراکش است. هرچند از دیرباز ارزش‌‌های فرهنگی عاملی در تقویت و توسعه روابط میان دولت‌ها، ملت‌ها و سازمان‌ها انگاشته شده‌اند؛ در توسعه روابط خارجی بایسته است به دیگر مؤلفه‌های نقش‌آفرین در توسعه سیاست خارجی ازجمله مؤلفه‌های سیاسی، اقتصادی، فناوری، ... نیز توجه شود.  </field></doc></add>