<add><doc><field name="journal_id">10025</field><field name="abstract">ویرانه‌های به جا مانده در سر مشهد نشان دهنده شهری بزرگ مدفون شده ساسانی  اسلامی است. در سال ۱۹۷۹ ویتکام (Whitcomb) موفق به شناسایی ویرانه‌های شهر باستانی غندیجان در جنوب کازرون و در مسیر تاریخی شیراز به توج نایل گردید. امروز به طور قطع مشخص است که غندیجان همان سر مشهد امروزی است که در ۸۴ کیلومتری جنوب کازرون است. با توجه به آثار باقی مانده از این محوطه باستانی به نظر می‌رسد که این شهر در دوران ساسانی از رونق زیادی برخوردار بوده است و در اوایل دوره اسلامی یعنی قرن دوم و سوم از رونق آن کاسته و در قرن هفتم و هشتم از سکنه خالی شده است. 
هدف از نوشتن این مقاله ارائۀ قرائتی برای علامت اختصاری GWDAN منقور بر روی تعدادی از سکه‌های عرب ساسانی متعلق به خلیفه عمربن عبیدالله بن معمر ضرب شده، می‌باشد. این علامت اختصاری اگر به صورت GNDAN خوانده شود می‌تواند با توجه به شواهد زبانشناسی و باستانشناسی با شهر باستانی غندیجان که در ایالت پارس و درنزدیکی شهر توج واقع شده انطباق داده شود. 
 </field></doc></add>