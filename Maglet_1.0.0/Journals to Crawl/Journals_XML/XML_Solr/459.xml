<add><doc><field name="journal_id">10001</field><field name="abstract"> اهداف:  از دهۀ 1990 همواره تعیین ارزش منصفانۀ دارایی‌های مالی و اینکه آیا این ارزش تنها به عوامل بنیادی در الگو‌های قیمت‌گذاری بستگی دارد یا از عوامل رفتاری و روان‌شناختی نیز تأثیر می‌گیرد، مسئله‌ای بحث‌برانگیز بوده است. رشتۀ مالی رفتاری به مسائلی توجه کرده و الگو‌های قیمت‌گذاری دارایی‌های جایگزینی را ارائه داده است که جنبه‌های رفتاری تصمیم‌گیری را در بر می‌گیرند. هدف از انجام پژوهش حاضر، بررسی تأثیر همزمان معیارهای تمایلات و رفتار معاملاتی سرمایه‌گذاران حقیقی بر قیمت‌گذاری دارایی‌های سرمایه‌ای در 77 شرکت پذیرفته‌شده در بورس اوراق بهادار تهران در دورۀ 1395 تا 1388 با روش داده‌های ترکیبی است.
 روش:  به این منظور الگوی تجدیدنظرشدۀ پنج‌عاملی فاما و فرنچ با افزودن معیارهای تمایلات سرمایه‌گذار و رفتار معاملاتی سرمایه‌گذار فردی ایجاد شد.
 نتایج:  نتایج تجربی نشان داد این دو عامل تأثیر بااهمیتی بر بازده مازاد در الگوی پنج‌عاملی دارند. در شرایطی که تمام سرمایه‌گذاران منطقی نیستند، تصمیم‌گیرندگان جوانب روان‌شناختی سرمایه‌گذار را برای درک چگونگی قیمت‌گذاری دارایی‌ها به کار می‌گیرند.</field></doc></add>