<add><doc><field name="journal_id">10042</field><field name="abstract">امروزه فضاهای عمومی شهری، ضرورتی اساسی در برنامه‎های توسعه شهری یافته‌اند که این امر، حکایت از نقش این فضاها در تقویت وجهه فرهنگی- اجتماعی شهر دارد. به عبارتی، فرهنگ، الگوهای رفتاری را به وجود می‌آورد و الگوهایی رفتاری، تعیین‎کننده و بیان‎کننده چگونگی استفاده مردم از فضاها می‎باشند؛ پس طبیعی است که نحوه استفاده از این فضاهای عمومی در فرهنگ‎های مختلف، متفاوت باشد. ماهیت و چگونگی فعالیت‎هایی که در فضاهای شهری صورت می‎گیرند را می‌توان به دو عامل اساسی فرهنگ و محیط (خصوصیات فضایی- مکانی) نسبت داد. جامعه آماری تحقیق نیز تمامی شهروندان ساکن شهر قزوین می‌باشند که از مزایای این پروژه‌ها در چند سال اخیر بهره برده‌اند و نمونه‌های آماری، از طریق مصاحبه و گزارش از ۴۲۵ شهروند قزوینی به‌دست آمده است. این پژوهش از لحاظ هدف، کاربردی- توسعه‌ای و از لحاظ روش پژوهش، توصیفی- تحلیلی و پیمایشی است. روش تجزیه‌وتحلیل اطلاعات نیز با استفاده از روش‌های کیفی به خصوص معیارها و زیرمعیارهای رضایتمندی از شهروندان می‌باشد. هدف این مقاله، بررسی پروژه‎های عمرانی چهار سال اخیر و تأثیر آن بر مدیریت و تحول اقتصاد شهری و رضایتمندی شهروندان می‌باشد. نتایج تحقیق نشان دادند که سیاست‌های کلان، رضایت شهروندان و هویت‌بخشی به شهر، سه متغیر اساسی در احداث پروژه‌های عمرانی هستند.</field></doc></add>