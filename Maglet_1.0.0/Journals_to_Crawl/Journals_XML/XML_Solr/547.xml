<add><doc><field name="journal_id">10001</field><field name="abstract">ایجاد توازن بین وجوه نقد موجود و نیاز‌های نقدی یکی از مهم‌ترین عوامل سلامت اقتصادی واحد‌های تجاری و تداوم فعالیت آنها است. در سطح کلان، شرکت‌ها تمایل دارند سطح نگهداشت وجه نقد خود را برای پاسخگویی به تغییرات قدرت خرید ناشی از تورم، سازگار و در سطح بهینه‌ای حفظ کنند. چرخۀ عملیاتی، سرعت و گردش وجه نقد را در شرکت نشان می‌دهد و در سطح نگهداشت وجه نقد شرکت‌ها مؤثر است. در این پژوهش، تأثیر تورم و چرخۀ عملیاتی بر سطح نگهداشت وجه نقد شرکت‌ها بررسی شده است. جامعۀ آماری، شرکت­های پذیرفته‌شده در بورس اوراق بهادار تهران و دورۀ زمانی پژوهش از سال ۱۳۸۰ تا سال ۱۳۹۱ است. برای آزمون فرضیه‌های پژوهش، از تحلیل رگرسیون در قالب داده‌های تابلویی استفاده شده است. نتایج رابطۀ غیرخطیU شکل را بین سطح نگهداشت وجه نقد و شاخص قیمت مصرف‌کننده نشان می‌دهد؛ یعنی درابتدا، رابطۀ منفی بین شاخص قیمت مصرف‌کننده و سطح نگهداشت وجه نقد وجود دارد؛ اما بعد از اینکه افزایش شاخص قیمت مصرف‌کننده از حد معینی می‌گذرد، رابطۀ شاخص قیمت مصرف‌کننده وسطح نگهداشت وجه نقد مثبت می‌شود. به علاوه نتایج، نشان‌دهندۀ عدم تایید رابطۀ U شکل بین چرخۀ عملیاتی و سطح نگهداشت وجه نقد است.</field></doc></add>