<add><doc><field name="journal_id">10008</field><field name="abstract">   ارزیابی عملکرد و اندازه‌گیری کارایی شرکت‌های تولیدکنندۀ نرم‌افزار به‌عنوان مجموعه‌ای از شرکت‌های دانش‌بنیان و مقایسۀ آن‌ها با توجه به نامشخص بودن فرایندهای درونی و مراحل مشترک بین آن‌ها و نادیده انگاشتن این فرایندها به‌وسیلۀ مدل‌های مرسوم تحلیل پوششی داده‌ها و نیز چگونگی در نظر گرفتن این فرایندها در محاسبۀ کارایی از مسائلی هستند که این مقاله در پی بررسی آن‌هاست. هدف تعیین مراحل و فرایندهای درونی مشترک اجرای فعالیت‌های نوآورانه در این شرکت‌ها و سنجش کارایی مراحل و کارایی کل هر شرکت در یک دورۀ چهارساله است. از بررسی ادبیات و مصاحبه با خبرگان مشخص شد که همۀ شرکت‌ها دارای دو مرحلۀ متوالی تولید دانش و بهره‌برداری از آن هستند. برای تعیین کارایی ‌کل و مراحل، از تحلیل پوششی داده‌های شبکه‌ای-رویکرد نظریۀ بازی استفاده شده است. مدل‌سازی با روش رهبر- پیرو (بازی استاکل‌برگ) انجام گرفت. پس از حل نتایج نشان می‌دهد کارایی‌کل همۀ شرکت‌ها کمتر از یک است و در مرحلۀ اول فقط دو شرکت از سی‌وهشت شرکت بررسی‌شده و در مرحلۀ دوم فقط سه شرکت کاملاً کارا هستند.</field></doc></add>