<add><doc><field name="journal_id">10038</field><field name="abstract">اصلاح و بهسازی خاکهای ضعیف به عنوان امری اجتناب ناپذیر نقش مهمی در پروژههای عمرانی دارد. در پژوهش حاضر تاثیر افزودن متاکائولن بر حدود اتربرگ و مقاومت فشاری تکمحوری خاک رس‌ماسه‌دار بررسی شده است. به این منظور، آزمایشهای مقاومت تراکم تک محوری روی نمونههای خاک ‌رسماسه‌دارتثبیت نشده و تثبیت شده با 5، 10، 15، 20 و 25 درصد متاکائولن در زمان‌های عمل‌آوری آنی، 7، 14و 28 روز و هچنین آزمایش حدود اتربرگ در درصدهای 5، 15 و 25 در زمان عملآوری آنی انجام شده است. نتایج نشان می‌دهد افزایش درصد متاکائولن موجب افزایش حدود روانی و خمیری خاک رس ماسهدار میشود. بطوری‌که میزان افزایش حدخمیری خاک کمتر از حدروانی بوده و در نتیجه نشانه خمیری خاک افزایش یافته است. نمونه‌های تثبیت شده با 25 درصد متاکائولن با افزایش33/1 و 4/1 برابری به ترتیب برای حدود روانی و خمیری بیشترین تغییر را در حدود اتربرگ خاک رس ماسه‌دار باعث شده اند. بررسی خاک تثبیت شده در نمودار خمیری خاک نشان می‌دهد که موقعیت خاک در این نمودار در اثر افزایش میزان متاکائولن تغییر ناچیزی کرده و خاک در همان ساختار اولیه باقی خواهد ماند. همچنین با افزایش درصد متاکائولن و زمان عمل‌آوری مقاومت فشاری تک‌محوری رس ماسه‌دار افزایش می‌یابد. بیشترین میزان افزایش مقاومت به ازای 25 درصد متاکائولن و در زمان 28 روز اتفاق افتاده است. همچنین بررسی سطوح گسیختگی و نحوه شکست نمونههای آزمایش شده نشان میدهد که با افزایش متاکائولن شکست نمونهها پس از رسیدن به مقاومت نهایی سریع‌تر صورت می گیرد.</field></doc></add>