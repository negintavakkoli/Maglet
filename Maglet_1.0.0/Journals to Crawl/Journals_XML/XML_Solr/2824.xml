<add><doc><field name="journal_id">10014</field><field name="abstract">بررسی تأثیر فرسودگی شغلی بر کارکرد شناختی «توجه» و مولفه‌های سلامت اجتماعی-روانی در کارکنان غیرعملیاتی در صنعت نفت، محور توجه این مطالعه بوده است. مطالعه، کاربردی و به‌صورت مقطعی-توصیفی بر روی ۶۸ متقاضی (میانگین سنی ۳۷ و میانگین سابقه کار ۱۴ سال، ۳۴ زن و ۳۴ مرد) از سه سازمان داوطلب حضور در مطالعه که در تارنمای پژوهش ثبت‌نام کرده و در آزمون‌های مربوطه شرکت کردند، انجام شد. در این پژوهش آزمون‌های استاندارد سنجش سلامت اجتماعی-روانی که به‌صورت آنلاین در اختیار شرکت‌کنندگان قرار گرفت و همچنین آزمون شبکه توجه برای ارزیابی مولفه‌های کارکرد شناختی «توجه» مورد استفاده قرار گرفت. خروجی آزمون‌ها با SPSS ویرایش ۲۵ تحلیل شد. نتایج این پژوهش نشان داد که سطح فرسودگی شغلی با مولفه‌های‌ شبکه‌ی کنترل اجرایی مغز و سرعت پاسخگویی در کارکرد توجه و همچنین مولفه‌های بهزیستی اجتماعی، استرس، اضطراب و افسردگی، ارتباط معنادار دارد.</field></doc></add>