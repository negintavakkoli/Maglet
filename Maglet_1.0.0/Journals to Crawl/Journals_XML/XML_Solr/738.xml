<add><doc><field name="journal_id">10038</field><field name="abstract">شهرتبریز دریک منطقه فعال تکتونیکی و روی رسوبات ماسه‌ای و سیلتی واقع شده است. به دلیل بالا بودن سطح آب‌های زیرزمینی در برخی از مناطق شهر و دانه‌بندی خاص آبرفت‌ها، درصورت وقوع زلزله‌های قوی، پدیده روانگرایی محتمل خواهد بود. بنابراین به منظور احداث سازه‌های حیاتی ارزیابی استعداد پدیده مذکور ضروری است. در این مقاله با استفاده از نتایج آزمایش نفوذ استاندارد (SPT)، روابط تجربی و نمودارهای پیشنهادی توسط کمیته [۱] NCEER پتانسیل روانگرایی خاک‌های مسیر خط ۲ متروی تبریز ارزیابی شده است. ابتدا ضریب اطمینان در مقابل روانگرایی، با استفاده از اعداد نفوذ استاندارد تصحیح شده، عمق سطح آب زیرزمینی و درصد مواد ریزدانه خاک (FC [۲]) محاسبه گردید. سپس با استفاده از نرم افزار ArcGIS۹٫۳ نقشه‌های استعداد روانگرایی آبرفت‌های مسیر در عمق‌های ۸، ۱۰، ۱۲، ۱۴، ۱۶ و ۱۸ متری تهیه شد. بر اساس ارزیابی انجام شده ضریب اطمینان مصالح آبرفتی در مقابل روانگرایی، در بخش شرقی و غربی مسیر برای بیشتر نقاط بزرگ‌تر از یک می‌باشد. ولی در بخش مرکزی مسیر، مناطقی با ضریب اطمینان کمتر از ۱ وجود دارد که وقوع روانگرایی در آنها محتمل است. </field></doc></add>