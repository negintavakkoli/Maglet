<add><doc><field name="journal_id">10018</field><field name="abstract"> سیر تکاملی ادبیات مدیریت نوآوری و نظام ‌ های نوآوری بخشی، نشان ‌ دهندة تغییر پارادایم حاکم بر فضای نوآوری از نوآوری بسته به نوآوری باز است. فضای حاکم بر نظام ‌ های نوآوری بخش دفاعی نیز ضرورت در پیش گرفتن رویکرد باز در تولید، توسعه و انتشار نوآوری ‌ های دفاعی را نشان می‌‌ دهد. اگرچه در مورد بازشدن فضای نوآوری در سطح بنگاه مطالعات زیادی انجام شده است، اما در مورد بازشدن نظام نوآوری بخشی و ملی و به طور مشخص نظام نوآوری بخش دفاعی، مدل شناخته ‌ شده ‌ ای وجود ندارد. در این تحقیق برای نخستین بار، مدلی برای بازشدن نظام نوآوری در سطح بخش دفاعی کشور پیشنهاد شده است. پس از مرور ادبیات و مصاحبه ‌ های اکتشافی با خبرگان موضوع، ابعاد و مؤلفه ‌ های مدل پیشنهادی استخراج و بر مبنای آن پرسشنامة اولیه با مقیاس لیکرت ۷ تایی طراحی و پایایی روایی آن سنجیده شد. سپس پرسشنامة اصلی بین خبرگان نوآوری دفاعی توزیع شد و ابعاد و مؤلفه ‌ های مدل پیشنهادی با استفاده از تحلیل عاملی تأییدی و مناسب بودن مدل پیشنهادی نیز با استفاده از مدل ‌ یابی معادلات ساختاری در نرم افزار لیزرل تأیید شد. نتایج نشان می‌‌ دهند که برای بازشدن نظام نوآوری بخش دفاعی باید به ترتیب اولویت، رفتار بازیگران اصلی نوآوری دفاعی باز شود؛ سیاست ‌ گذاری نوآوری با رویکرد بازتری انجام شود؛ نهادهای میانجی دفاعی فعال شده و در نهایت فرآیندهای ارتباطی بین بازیگران مختلف نظام نوآوری بخش دفاعی و غیر دفاعی باز شوند. </field></doc></add>