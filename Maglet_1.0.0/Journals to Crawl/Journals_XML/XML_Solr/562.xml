<add><doc><field name="journal_id">10001</field><field name="abstract"> هدف:  براساس نظریۀ سلسله‎‌مراتبی  [1]  ، در شرایط عدم‌تقارن اطلاعاتی  [2]  ، تأمین مالی ازطریق بدهی‌ها ممکن است هزینه‌های گزینش نامناسب را کاهش و ارزش شرکت را افزایش دهد و مانند ابزار انضباط مالی عمل کند. هدف این پژوهش، بررسی تأثیر نقش انضباطی نسبت اهرمی بر رابطۀ بین عدم‌تقارن اطلاعاتی و ارزش شرکت است.
 روش:  برای آزمون فرضیه‌های پژوهش، از داده‌های 148 شرکت پذیرفته‌شده در بورس اوراق بهادار تهران که با رویکرد حذف سیستماتیک گزینش شده‌اند، در بازۀ زمانی 1396-1386 استفاده شده است. برای کنترل اثر درون‌زایی احتمالی نسبت اهرمی که ممکن است ناشی از وجود رابطۀ علی معکوس از ارزش شرکت به نسبت اهرمی‌ باشد، الگو‌ها با رویکرد گشتاورهای تعمیم‌یافتۀ دومرحله‌ای برآورد شده‌اند.
 نتایج:  نتایج پژوهش نشان می‌دهد عدم‌تقارن اطلاعاتی و نسبت اهرمی، تأثیر منفی و معناداری بر ارزش شرکت دارند و نسبت اهرمی، رابطۀ منفی بین عدم‌تقارن اطلاعاتی و ارزش شرکت را تضعیف می‌‌کند. افزون بر آن، در شرکت‌هایِ دارای فرصت‌های رشد بالاتر (پایین‌تر)، تأثیر عدم‌تقارن اطلاعاتی بر ارزش شرکت، قوی‌تر (ضعیف‌تر) است. یافته‌های پژوهش با پیش‌بینی‌های مطرح در نظریۀ سلسله‌مراتبی سازگاری دارد.
 نوآوری:  در پژوهش‌های داخلی به تعامل بین عدم‌تقارن اطلاعاتی و نسبت اهرمی در اثرگذاری بر ارزش شرکت و مسئلۀ مهم تورش درون‌زایی حاصل از علیت معکوس از ارزش شرکت به نسبت اهرمی، توجه نشده است. در این پژوهش، علاوه بر لحاظ‌کردن دو مسئلۀ ذکرشده، شدت رابطۀ بین عدم‌تقارن اطلاعاتی و ارزش شرکت در شرکت‌های دارای فرصت‌های رشد بالا و پایین با هم مقایسه شده است.
 

[1]. Pecking order theory


[2]. Information asymmetry</field></doc></add>