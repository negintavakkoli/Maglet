<add><doc><field name="journal_id">10014</field><field name="abstract">بهره­برداری کارآمد و اثربخش از سرمایه­های دانشی، یکی از بزرگ­ترینچالش ­های پیش­روی سازمان­‌های امروزی است و تلاش برای خلق نسل جدید سازمان­ها تحت عنوان «سازمان­‌های هوشمند»، از ضرورت‌های الزام ­آور عصر دانایی تلقی می­گردد. هدف اصلی پژوهش حاضر، ارائه الگوی هوشمندی سازمانی در منطقه عملیاتی بهره­ برداری گازی ناروکنگان بود. روش پژوهش به‌لحاظ هدف، کاربردی و از حیث جمع ­آوری اطلاعات، توصیفی- پیمایشی است. ابزار اصلی گردآوری داده­‌ها، پرسشنامه محقق ­ساخته برگرفته از مدل­‌های هوشمندی سازمانی راج و سانتی (۲۰۰۱)، ماتسودا (۱۹۹۲)، هلال (۲۰۰۰) و آلبرخت (۲۰۰۳) و مصاحبه بود. جامعه آماری پژوهش، ۵۷ نفر از رؤسا و سرپرستان آشنا به مباحث مدیریتی و مبانی نظری تحقیق در منطقه عملیاتی بهره ­برداری گازی ناروکنگان بود که از بین آنها ۳۵ نفر که با موضوع پژوهش آشنایی و تسلط بیشتری داشتند به روش نمونه گیری هدف مند به عنوان نمونه آماری انتخاب شدند. یافته­‌های پژوهش حاکی از آن بود که مدل نهایی هوشمندی سازمانی در منطقه عملیاتی ناروکنگان، دربرگیرنده مؤلفه ­های اهمیت و استفاده از دانش، تمرکز بر تیم‌های خودگردان، ساختار سازمانی، تمرکز بر فناوری اطلاعات، ارتباط سازمانی و اتحاد و توافق در قالب متغیر هوشمندی ساختاری و مؤلفه­‌های تعلق و اعتقاد به پیشرفت در کارکنان، حافظه سازمانی، قابلیت­‌های فردی، قابلیت­‌های اجتماعی، شناخت سازمانی و رفتار رهبران و مدیران در قالب متغیر هوشمندی انسانی است. 
 </field></doc></add>