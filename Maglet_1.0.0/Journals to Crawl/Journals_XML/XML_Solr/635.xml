<add><doc><field name="journal_id">10038</field><field name="abstract">در این تحقیق از نرم‌افزار Delpat برای شبیه‌سازی و بهینه‌سازی الگوی چالزنی و انفجار در معدن سنگ لاشه بغده‌کندی سقز استفاده شده است. بدین منظور، ابتدا اطلاعات لازم گردآوری و پارامترهای ژئومکانیکی مورد نیاز برآورد گردید. سپس بر اساس نرم‌افزار فوق، شبیه‌سازی الگوی انفجار برای قطر چال‌های مختلف انجام شد. با مقایسه هزینه‌های الگوی چالزنی و انفجار بر اساس قطر چال‌های مختلف، مشخص گردید که با افزایش قطر چال، هزینه‌ها کاهش می‌یابد. با این حال، استفاده از قطر چال بالا باعث افزایش حجم مواد منفحره مصرفی و درنتیجه لرزش زمین و پرتاب سنگ و آسیب رساندن به تجهیزات و ساختمان‌های اطراف خواهد شد. بر اساس نتایج مدل‌سازی، استفاده از چال با قطر ۱۰۲ میلی‌متر باعث کاهش هزینه کلی قابل توجه (۰/۰۸ دلار بر متر معکب) نسبت به چال با قطر ۷۶ میلی‌متر مورد استفاده در معدن شده و لذا به-عنوان قطر چال بهینه برای معدن مذکور در نظر گرفته شد. دیگر پارامترهای الگوی چالزنی و انفجار هم بر اساس این قطر چال برآورد و برای استفاده عملی در معدن پیشنهاد شد. اجرای عملی انفجار بر اساس الگوی پیشنهادی باعث بهبود خردایش سنگ و کاهش هزینه‌ها و اثرات سوء ناشی از انفجار نسبت به الگوی قبلی گردید.</field></doc></add>