<add><doc><field name="journal_id">10042</field><field name="abstract">با توجه به فواید توسعه گردشگری، استان‎ های مختلف کشور در جذب گردشگر با یکدیگر رقابت می‌ کنند، این در حالی است که وجود اثرات سرریز فضایی، امکان افزایش گردشگر در یک استان ناشی از توسعه گردشگری در استان‎ های مجاور را مطرح می‎ نماید. بر این اساس در این مطالعه در کنار عوامل انگیزشی رقابت استان‎ ها برای جذب گردشگر، وجود اثرات سرریز فضایی گردشگری در بین استان‎ های کشور مورد بررسی قرار گرفته است. به منظور انجام این بررسی پس از آزمون وجود اثر فضایی، الگوی اقتصادسنجی در چارچوب داده‎ های تابلویی پویایی فضایی توسط تخمین‌ زن دوربین فضایی برآورد گردید. براساس نتایج به‎ دست آمده، بهبود حمل ‎و نقل و گسترش راه‎ های مواصلاتی استان ‎ها که موجب دسترسی گردشگران هر استان به استان ‎های مجاور می ‎شود، دارای اثرات سرریز فضایی مثبت بوده و موجب افزایش تعداد گردشگران استان‎ های مجاور می ‌شود، در حالی که تعداد مراکز فرهنگی، تعداد پزشکان متخصص و همچنین ارتقای شاخص فناوری و اطلاعات، از عوامل انگیزشی رقابت بوده و ضمن افزایش تعداد گردشگران هر استان، جذب گردشگر را در استان‎ های مجاور کاهش می ‌دهد. در نهایت براساس نتایج به‎ دست آمده علی‎ رغم اینکه استان ‎ها در رقابت با یکدیگر به دنبال جذب گردشگر بیشتر هستند اما تعداد گردشگران ورودی هر استان، تأثیر مثبت و معنی‏ دار بر تعداد گردشگران ورودی استان ‎های مجاور دارد.</field></doc></add>