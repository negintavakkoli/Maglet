<add><doc><field name="journal_id">10038</field><field name="abstract">یکی از روش­های ارزیابی ویژگی­های مقاومتی سنگ بکر، بررسی مقاومت خرده ذرات مربوط به آن سنگ در قالب آزمایش­های بارگذاری مستقیم بر نمونه و آزمایش نفوذ استاتیک است. در این تحقیق ضمن معرفی دستگاه طراحی و ساخته شده، به تشریح بخش­ها و عملکرد دستگاه بارگذاری بر خرده ذرات مجزا پرداخته و تکرارپذیری نتایج به دست آمده از آزمایش­های بارگذاری و نفوذ استاتیکی بر نمونه­های همگن، بررسی و نمودارهای رفتاری مربوط به آنها رسم شده­است. تصویربرداری از شکل ذرات قبل و بعد از آزمایش صورت­گرفته و مکانیسم شکست ذرات مربوطه بررسی شده است. جهت بررسی تکرارپذیری نتایج استخراج شده از دستگاه طراحی شده، در تمامی آزمایش­ها، همخوانی نتایج و شباهت رفتاری ذرات آزمایش شده در قالب نمودارهای رفتار جمعی نمایش داده شده و درجه اعتبار نتایج به دست آمده با استفاده از تئوری کاهش نمونه­ها مورد بررسی قرار گرفته­است. به منظور ارزیابی کارایی دستگاه و نتایج به دست آمده در تخمین مقاومت فشاری تک‌محوری سنگ، بین نتایج مربوط به ۴۸۰ آزمایش بارگذاری بر خرده ذرات آهکی میکرایتی و مقاومت فشاری تک‌محوری آنها همبستگی برقرار شده است. همبستگی‌های برقرار شده با ضرایب تعیین بزرگ‌تر از ۸۳/۰ نشان­دهنده کاربردی بودن نتایج به­دست آمده از دستگاه در تخمین غیر مستقیم مقاومت فشاری تک‌محوری با استفاده از خرده­ ذرات مجزای سنگی می­باشد.</field></doc></add>