<add><doc><field name="journal_id">10038</field><field name="abstract">درحال حاضر تحلیل پایداری سطوح شیب‌دار با استفاده از روش‌های تعادل حدی صورت می‌گیرد ولی از آن‌جایی‌که ممکن است خصوصیات خاک و سنگ در بخش­هایی از دیواره مقادیر متفاوتی از خود نشان دهند، لازم است از روش‌های تحلیل احتمالاتی برای تحلیل پایداری سطوح شیب‌دار استفاده گردد. در این تحقیق ابتدا تحلیل پایداری دیواره سد باطله با استفاده از روش­های تحلیل قطعی انجام شده است، سپس بر پایه اصول روش‌های احتمالاتی و با استفاده از روش شبیه‌سازی مونت کارلو، اندیس قابلیت اعتماد و احتمال ریزش دیواره سد باطله‌ی کارخانه فرآوری معدن فسفات اسفوردی محاسبه و نتایج حاصل از دو روش (قطعی و احتمالاتی) با یکدیگر قیاس شده است و به منظور تأثیر پارامترهای ورودی بر روی ضریب اطمینان، تحلیل حساسیت با افزایش درصد هر کدام از پارامترها صورت پذیرفت. به­طور کلی نتایح حاصل از تحلیل­های قطعی و احتمالاتی نشان داده که پایداری سازه با ضریب اطمینان بیش از 3/1 به عنوان سازه‌ای با درجه سه مورد تایید و از پایداری مورد نظر برخوردار است. </field></doc></add>