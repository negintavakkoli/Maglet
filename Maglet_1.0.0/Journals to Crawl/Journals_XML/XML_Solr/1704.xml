<add><doc><field name="journal_id">10040</field><field name="abstract">از جمله تغییر و تحولاتی که در دهه‌های اخیر در حوزۀ‌ سیاسی و اجتماعی در ایران به‌وجود آمد، تغییر در میزان حضور و مشارکت سیاسی‌ اجتماعی زنان بوده است و انتظار می‌رود با افزایش توانمندی‏ها و ارتقای سطح تحصیلات زنان و افزایش تعاملات در سطح بین‌الملل، حضور زنان در حوزۀ قدرت سیاسی‌ اجتماعی، به‌ویژه در قوة مقننه، دو‌چندان شود. این پژوهش با تأکید بر اهمیت مشارکت سیاسی زنان در توسعه‏ و پیشرفت کشور، با رویکردی مقایسه‏ای‌ تحلیلی درصدد ارزیابی میزان مشارکت و حضور زنان در قوة مقننه از قبل تا بعد از انقلاب اسلامی بوده است. یافته‌های این مطالعه نشان می‌دهد مشارکت سیاسی زنان از دوران پهلوی تا انقلاب اسلامی ایران شاهد فراز‌و‌نشیب‌هایی بوده است و به‌رغم پیشرفت‏های علمی و کسب تجارب سیاسی‌ اجتماعی زنان، هنوز تا بهره‌مندی مناسب از توانمندی آن‌ها در ساختار مدیریتی کشور فاصله وجود دارد و به نظر می‌رسد مشارکت آن‌ها در این سطح، نیازمند ایجاد انگیزه و برطرف‌کردن موانع پیش روست.</field></doc></add>