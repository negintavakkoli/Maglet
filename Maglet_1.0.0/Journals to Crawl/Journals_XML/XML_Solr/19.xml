<add><doc><field name="journal_id">10002</field><field name="abstract">   هدف:    پژوهش حاضر به منظور مطالعۀ رابطۀ بین سعۀ صدر و تواضع آموزشی با عدالت آموزشی انجام شده است.    روش  :  این پژوهش به روش توصیفی از نوع همبستگی انجام شده و جامعۀ آماری آن، شامل کلیۀ دانشجویان دانشگاه آزاد اسلامی واحد محلات در سال تحصیلی 96-1395 به تعداد 1340 نفر است. با استفاده از شیوۀ نمونه‌گیری طبقه‌بندی متناسب با حجم، در نهایت 302 نفر به طور تصادفی برای تحقیق انتخاب شدند. ابزار پژوهش عبارت است از: پرسشنامۀ عدالت آموزشی شفیع‌پور مطلق(1395)(92/0=α)، پرسشنامۀ محقق‌ساختۀ سعۀ صدر(94/0=α) و پرسشنامۀ محقق‌ساختۀ تواضع آموزشی(91/0=α). برای تجزیه وتحلیل داده‌ها از آزمون همبستگی پیرسون، تحلیل رگرسیون چندگانۀ گام به گام و مدل معادلۀ ساختاری استفاده شده است.    یافته‌ها  :  بین سعۀ صدر و تواضع آموزشی با عدالت آموزشی، در سطح 05/0&gt;P، رابطۀ معنادار و مثبت وجود دارد. بهبود نگرش دانشجویان، رابطۀ بین سعۀ صدر و تواضع آموزشی با عدالت آموزشی را در سطح 05/0&gt;P واسطه‌گری می‌کند.    نتیجه‌گیری  :  برای بهبود عدالت آموزشی ادراک شده نزد دانشجویان باید اساتید از سعۀ صدر و تواضع آموزشی برخوردار باشند.</field></doc></add>