<add><doc><field name="journal_id">10010</field><field name="abstract">هدف اصلی از پژوهش حاضر فراترکیب پژوهش‏های انجام‏شده در زمینة سیاست اخلاقی مدیران از منظر آموزه‏های اسلامی است. ابزار پژوهش سیاهة مطالعات و اسناد و مدارک گذشته در زمینة سیاست‏ اخلاقی مدیران است که جمعا بیست پژوهش را شامل می‏شود. شیوة تحلیل داده‏ها نیز کدگذاری است. در این زمینه، با اتخاذ رویکرد کیفی در پژوهش و با بهره‏گیری از روش فراترکیب، متون مربوطه شناسایی و، پس از ارزیابی، تعدادی از آن‏ها برای استفاده در این پژوهش انتخاب و تحلیل شد. در گام بعد، متون انتخابی با هدف استخراج مصداق‏های سیاست اخلاقی بررسی شد و ۱۴۳ کد شناسایی‏شده در زمینة سیاست اخلاقی مدیران بر مبنای آموزه‏های اسلامی در ۵۲ مفهوم و ۵ مقوله، شامل مقولة مدیریتی- رهبری، ارتباطی- تعاملی، شخصیتی- رفتاری، ارزشی- اعتقادی، و دانشی- تحلیلی بررسی شد. یافته‏های مطالعاتی می‏تواند هم در سیاست‏گذاری و انتخاب مدیران آموزش عالی آتی و هم به عنوان راهنمای عمل مدیران کنونی مورد توجه قرار گیرد.</field></doc></add>