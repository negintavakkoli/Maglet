<add><doc><field name="journal_id">10010</field><field name="abstract">پژوهش حاضر با هدف بررسی تأثیر پردازش اطلاعات اجتماعی در سوء‌رفتار فردی کارکنان با توجه به نقش تعدیل‌گری عواطف و انسجام در میان کارکنان دانشگاهی است. روش پژوهش توصیفی از نوع همبستگی است که در آن از روش پیمایشی نیز استفاده شده است. جامعۀ آماری 280 نفر از کارکنان دانشگاه مازندران است. از این میان براساس جدول کرجسی و مورگان 162 نفر به شیوۀ نمونه‌گیری تصادفی ساده انتخاب و سنجش شدند. برای سنجش متغیر پردازش اطلاعات اجتماعی از پرسش‌نامۀ فرگوسن (2007)، سوء‌رفتار از پرسش‌نامۀ بنت و رابینسون (2000)، عواطف از پرسش‌نامۀ واتسون کلارک و تلجن (1998) و برای سنجش انسجام از پرسش‌نامۀ ترکیبی دابینز و زاکارو (1986) و رابینز (1988) استفاده شده است. برای بررسی مدل مفهومی ‌از روش معادلات ساختاری (SEM) و از نرم‌افزار Smart PLS استفاده شده است. یافته‌ها نشان می‌دهند که پردازش اطلاعات اجتماعی، در سوء‌رفتار فردی کارکنان تأثیر مثبت دارد و انسجام سازمانی و عواطف، اثر بین پردازش اطلاعات اجتماعی و سوء‌رفتار فردی کارکنان را تعدیل می‌کند.</field></doc></add>