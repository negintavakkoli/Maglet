<add><doc><field name="journal_id">10018</field><field name="abstract">در دنیای امروز، فرایند جهانی شدن و گسترش بازارهای مصرف و نیز افزایش تعداد رقیبان و شدت رقابت، باعث اهمیت یافتن مفاهیمی چون رقابت پذیری شده اند. از مهم ترین عوامل تاثیرگذار بر ارتقای سطح رقابت‎پذیری‎ بنگاه‎ها و دستیابی به مزیت رقابتی، بهره‎گیری از قابلیت‌ نوآوری‎های فناورانه است. پژوهش حاضر با هدف استخراج ابعاد مختلف این قابلیت‎ها و بررسی میزان تاثیر آن‌ها بر رقابت‎پذیری و الویت‏بندی این ابعاد انجام شد. برای این منظور، پس از بررسی منابع و مقاله های مرتبط، قابلیت‎ها در قالب 6 بعد دسته بندی شدند و ابعاد مختلف رقابت‎پذیری‎ استخراج گردیدند. برای استخراج میزان تاثیر و چگونگی تاثیر این ابعاد از روش تحلیل و معادلات علت و معلولی در قالب روش‎های تصمیم‎گیری گروهی استفاده شد. برای تعدیل ابعاد و استخراج میزان تاثیر آن ها، ابزار پرسش‌نامه مورد استفاده قرار گرفت. نتایج کسب شده با روش دیماتل تحلیل شد و میزان تاثیرگذاری و تاثیرپذیری ابعاد، مورد بررسی قرار گرفت. یافته‎های پژوهش نشان داد که ابعاد قابلیت‎های نوآوری فناورانه بر رقابت‎پذیری شرکت‌های کوچک و متوسط تاثیرگذارند. همچنین در میان ابعاد قابلیت های نوآوری فناورانه، معیار»قابلیت یادگیری» به عنوان تاثیرگذارترین عامل و در میان ابعاد رقابت‎پذیری نیز «سودآوری» به عنوان تاثیرپذیرترین عامل شناخته شد.</field></doc></add>