<add><doc><field name="journal_id">10001</field><field name="abstract">چکیده    هدف پژوهش حاضر بررسی رابطه غیرخطی بین رشد و سودآوری در شرکت­های پذیرفته شده در بورس اوراق بهادار تهران است. در این راستا تأثیر اندازه شرکت، اهرم مالی و نسبت نقدینگی نیز کنترل شده است. بدین منظور از داده­های مربوط به 173 شرکت برای دوره زمانی 1382-1390 استفاده شد. در ابتدا پس از بررسی متون که به نوعی رابطه غیر خطی بین رشد و سودآوری شرکت­ها را تایید کرده، اقدام به بررسی پایایی داده­ها با استفاده از آزمون لوین، لین و چاو شده و پس از آن با استفاده از نرم­افزار Eviews رابطه غیرخطی برآورد شده است. نتایج حاکی از آن است که به طور کلی بین رشد و سودآوری شرکت­ها یک رابطه­ی غیرخطی معنادار وجود داشته، بدین صورت که  همزمان با رشد شرکت، سودآوری آن نیز افزایش می­یابد اما این رابطه تا یک آستانه وجود داشته و از آن نقطه به بعد، هر اندازه که شرکت رشد می­کند، سودآوری آن کاهش می­یابد.</field></doc></add>