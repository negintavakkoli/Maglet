<add><doc><field name="journal_id">10005</field><field name="abstract"> نظریه پردازان مدیریت، مدت زمان طولانی است که به مدیریت منابع انسانی الکترونیک به عنوان رویداد قرن 21 نگریسته­ اند، اما حقیقتاً در زمان مطرح شدن هر نظریه، چالش­ها و موضوعات مربوط به آن پدیدار نمی ­شوند. حرکت از سمت مدیریت منابع انسانی بخش خصوصی به بخش دولتی، با استفاده از تکنیک ­های بخش خصوصی در محیط کاملا متفاوت، ممکن نیست بلکه زمینه ­ای که بخش دولتی در آن فعالیت می­ کند، می­ تواند اساساً ماهیت آن را تغییر دهد. این پژوهش کیفی با اتخاذ رهیافت حقوق مدنی و خدمات دولتی نوین به دنبال کشف الگوی مدیریت منابع انسانی الکترونیک در سازمان­های دولتی با استفاده از نظریه داده بنیاد است. بدین منظور 11 مصاحبه نیمه ساختار­یافته با خبرگان صورت پذیرفته است. تحلیل داده­ها در فرایند کدگذاری باز با کمک نرم افزار   MAXQDA   منجر به ظهور 114 مفهوم در قالب 17 مقوله اصلی شد. الگوی مدیریت منابع انسانی الکترونیک سازمان­های دولتی پژوهش حاضر، شامل شرایط علی، مکانیزم ­ها، شرایط زمینه­ای، شرایط میانجی و پیامدها می باشد که لازم است با توجه به الگوی ذکر شده، ضمن توجه داشتن به چندگانگی­ ها زمینه پیاده ­سازی وضع مطلوب را فراهم کرد. </field></doc></add>