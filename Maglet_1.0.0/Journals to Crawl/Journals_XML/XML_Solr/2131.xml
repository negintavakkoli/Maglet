<add><doc><field name="journal_id">10008</field><field name="abstract">پژوهش حاضر به ارائۀ رویکردی جایگزین در تصمیم‌گیری و به‌کارگیری آن در انتخاب بهترین بالگرد نظامی از میان گزینه‌های موجود می‌پردازد. برای این کار، پس از شناسایی معیارهای ارزیابی و انتخاب بالگردهای نظامی، از روش تحلیل مؤلفه‌های اصلی برای تعیین اوزان اهمیت این معیارها استفاده شد. سپس این اوزان در صورت‎بندی مدل برنامه‌ریزی آرمانی به‎کار رفت. درنهایت با اجرای مدل برنامه‌ریزی آرمانی، به‎ازای پارامترهای متناظر با گزینه‌های در دسترس، ضمن رتبه‌بندی گزینه‌ها، امکان انتخاب بهترین گزینه فراهم شد. مزایای متعددی چون، اتکای کمتر به نظرات ذهنی و ادراکات فردی و تأکید بیشتر بر داده‌های واقعی، حذف هم‌خطی‌های چندگانه بین شاخص­های ارزیابی، کاهش چشمگیر ابعاد مسئلۀ ارزیابی بدون ریزش قابل توجه اطلاعات، انعطاف‌پذیری در مواجهه با معیارهای کمی و کیفی و سهولت به‎کارگیری، حکایت از قابلیت بالای این مدل در حل مسئلۀ ارزیابی و انتخاب گزینه‌ها دارد.</field></doc></add>