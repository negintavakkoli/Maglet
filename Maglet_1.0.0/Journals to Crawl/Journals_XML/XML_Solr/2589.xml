<add><doc><field name="journal_id">10014</field><field name="abstract">در بسیاری از شرکت ها مسیری که از طرح ایده‌های خلاقانه توسط افراد تا نائل شدن به نوآوری پیموده می­شود، به دلایل زیادی به‌صورت کامل پیاده­ سازی نمی­ شود. چنین شرکت ­هایی متقاعد شده ­اند که باید از ایده­ های بدیع و نو کارکنان استفاده موثر نمایند و این مهم جز با انحراف خلاق میسر نمی ­شود. در همین راستا، هدف از انجام این پژوهش، طراحی مدل انحراف خلاق در شرکت ملی نفت ایران با استفاده از روش گراندد تئوری به عنوان یکی از روش‌های کیفی بوده است. در این پژوهش ابتدا با روش نمونه­گیری نظری 11 تن از متخصصان و استادان دانشگاه و شرکت ملی نفت ایران انتخاب شده و مصاحبه­ های عمیق با آنها صورت گرفت. پس از آن در سه مرحله کدگذاری باز، محوری و انتخابی مولفه‌های انحراف خلاق شناسایی شدند. طبق نتایج، مولفه های  مدیریتی و سازمانی (شرایط علّی)، انحراف خلاق (راهبرد کنش/کنش متقابل)، ویژگی­ های کنشگران و ویژگی‌های ایده (زمینه)، شرایط مدیریتی، سازمانی و بیوگرافیک (شرایط مداخله­ ای) و پیامدهای مثبت و منفی در سطح فردی و سازمانی (پیامدها) استخراج و مدل انحراف خلاق طراحی گردید.</field></doc></add>