<add><doc><field name="journal_id">10001</field><field name="abstract">باتوجه به روندافزایش فعالیت بازارسرمایه ایران، اهمیت بررسی نحوه قیمت گذاری شرکتها دربدوورودبه بورس اوراق بهادار ازکسی پوشیده نیست. ازطرفی دیگر نقد شوندگی به مثابه شریان حیاتی بازارهای مالی به شمارمی آید، لذا تحقیق حاضر سعی داردبا توجه به نقش نقدشوندگی در کشف قیمت دارائیها، توزیع ریسک مالی و کاهش هزینه مبادلات به بررسی تاثیراین شاخص بر قیمت گذاری سهام عرضه اولیه بپردازد. همچنین تاثیر عوامل دیگری را همچون اندازه شرکت، متعلق بودن شرکت به صنایع پرریسک، اندازه عرضه اولیه، شهرت پذیره نویس و عمر شرکت را بر تعیین قیمت عرضه اولیه بسنجد. در این راستاشش فرضیه مطرح شد. به منظور بررسی نرمال بودن توزیع داده‌ها از آزمون کولوگروف-اسمیرنوف استفاده شد. سپس با استفاده از روش همبستگی و رگرسیون چندگانه به بررسی رابطه بین متغیرها پرداخته شد. پس از تحلیل نتایج، یافته‌های تحقیق نشان می‌دهد که نقدشوندگی بازار ثانویه در تعیین قیمت عرضه اولیه موثر است ونتیجه دیگر اینکه متغیر‌های مرتبط با قیمت گذاری عرضه اولیه، عمرشرکت، اندازه عرضه اولیه، اندازه شرکت، متعلق بودن به صنایع پرریسک و شهرت موسسه پذیره نویس تاثیری در تعیین قیمت عرضه اولیه نداشت.</field></doc></add>