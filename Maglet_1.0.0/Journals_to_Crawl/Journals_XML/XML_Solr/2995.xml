<add><doc><field name="journal_id">10014</field><field name="abstract">توانمندسازی روانشناختی از ابزارهای سودمند ارتقای کیفی کارکنان و افزایش اثربخشی سازمان است. توانمندسازی روانشناختی متأثر از عوامل مختلفی از جمله اقدامات مدیریت دانش می‌باشد. هدف پژوهش حاضر بررسی تأثیر اقدامات مدیریت دانش بر توانمندسازی روانشناختی منابع انسانی با نقش تعدیل‌گر متغیرهای جمعیت‌شناختی در شرکت نفت مناطق مرکزی ایران می‌باشد. تحقیق حاضر از نوع کاربردی-توسعه‌ای بوده و از بعد روش توصیفی-پیمایشی است. جامعه آماری، کارکنان شرکت نفت مناطق مرکزی ایران به تعداد ۵۴۸۰ نفر بوده که با استفاده از فرمول کوکران ۳۵۹ نفر به طور تصادفی ساده انتخاب شده‌اند. ابزار پژوهش پرسشنامه‌های استاندارد اقدامات مدیریت دانش خاکی (۱۳۹۰) و توانمندسازی روانشناختی منابع انسانی وتن و کمرون (۱۹۹۸) بوده است. ضریب آلفای کرونباخ برای متغیرهای مدیریت دانش و توانمندسازی روانشناختی در ابزار پژوهش، به ترتیب برابر با ۹۰۳/۰ و ۸۸۴/۰ بوده و لذا، پایایی آنها مورد تایید قرار گرفت. نتایج نشان داد که اقدامات مدیریت دانش بر توانمندسازی روانشناختی منابع انسانی و مؤلفه‌های آن اثرگذار است. مدیریت دانش، به ترتیب با شدت ۷۸۸/۰، ۷۷۲/۰، ۷۵۴/۰، ۷۴۲/۰ و ۷۰۳/۰، دارای تأثیر بر مؤلفه‌های داشتن اعتماد، احساس مؤثر بودن، احساس شایستگی، احساس خودمختاری و احساس معنی‌داری بوده است. نتایج آزمون همبستگی تفکیکی نشان‌دهنده عدم وجود نقش تعدیل‌کنندگی متغیرهای جمعیت‌شناختی در رابطه بین مدیریت دانش و توانمندسازی روانشناختی منابع انسانی می‌باشد</field></doc></add>