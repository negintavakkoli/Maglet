<add><doc><field name="journal_id">10014</field><field name="abstract">  امروزه تغییرات جمعیت‌شناختی و جامعه     ‌     شناختی زیادی از جمله افزایش تعداد زنان، زوج‌های شاغل، ساعت‌های کاری طولانی‌ و پیچیدگی فناوری در محیط‌های کاری اتفاق افتاده است      که شرکت ملی گاز ایران نیز متاثر از این تغییرات و به‌دنبال بررسی وضعیت تعادل کار و زندگی و را‌ه‌های تقویت آن بوده است. از این رو، تبیین و بررسی مدل پیشایندها و پسایندهای تعادل کار و زندگی در میان کارکنان شرکت ملی گاز ایران هدف این پژوهش قرار گرفت. روش انجام پژوهش توصیفی - همبستگی بوده است. جامعه آماری پژوهش را کارکنان شرکت ملی گاز ایران شامل 2172 نفر تشکیل داده است. از بین آنها تعداد 327 نفر به روش نمونه  گیری تصادفی طبقه  ای نسبی انتخاب شدند. داده‌ها با استفاده از روش مدل‌سازی معادلات ساختاری و نرم‌افزارهای     SPSS     و    LISREL      مورد تجزیه و‌ تحلیل قرار گرفت. نتایج پژوهش حاکی از آن است که ویژگی‌های شغل، خود ارزیابی محوری و گرایش به مسیر شغلی متغیر، تاثیر مثبت و معناداری بر تعادل کار و زندگی دارد و تعادل کار و زندگی نیز بر رضایت شغلی، رضایت خانوادگی و افتخار سازمانی کارکنان تاثیر مثبت و معناداری دارد. تاثیر افتخار سازمانی بر رضایت شغلی نیز مثبت و معنادار است.  </field></doc></add>