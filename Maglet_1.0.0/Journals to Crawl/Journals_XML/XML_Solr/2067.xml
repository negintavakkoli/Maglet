<add><doc><field name="journal_id">10010</field><field name="abstract">هدف از پژوهش حاضر فراتحلیلی بر پژوهش‌های انجام‌شده در رابطة بین به‌کارگیری سیستم‌های اطلاعاتی و تصمیم‌گیری مدیران بود که در سال‌های 1370 تا پایان اسفندماه سال 1396 در کل کشور انجام شده است. در این پژوهش از روش فراتحلیل استفاده شد و جامعة آماری شامل همة پژوهش‌های انجام‌شده در زمینة ارتباط سیستم‌های اطلاعاتی با تصمیم‌گیری مدیران بود. جهت انتخاب نمونة پژوهش معیارهایی برای ورود و خروج از پژوهش در نظر گرفته شد. در نهایت، بیست و سه پژوهش به منزلة نمونة نهایی برای ورود به فراتحلیل انتخاب شدند. برای محاسبة ضرایب و شاخص‌ها، قسمتی از مراحل عملیات فراتحلیل حاضر به صورت دستی و قسمت‌هایی با استفاده از نرم‌افزار جامع فراتحلیل (CMA-2) و به روش ترکیب اندازة اثر صورت گرفت. آزمون اصلاح برازش دووال و توئیدی برای هر دو مدل ثابت و تصادفی انجام شد. میانگین اندازة اثر در مدل ثابت 524/0 و در مدل تصادفی 373/0 به دست آمد. بنابراین، طبق معیار کوهن، اندازة اثر رابطة سیستم‌های اطلاعاتی و تصمیم‌گیری مدیران در مدل آثار تصادفی و ثابت متوسط رو به بالاست. همچنین در پایان پژوهش برخی پیشنهاد‌های راهبردی برای مدیران ارائه شده است.</field></doc></add>