<add><doc><field name="journal_id">10018</field><field name="abstract">با شرکت‌های دانش‌بنیان به عنوان قلپ تپنده و محرک اصلی رشد و توسعه اقتصاد دانش بنیان از اهمیت فراوانی برخوردارند. با توجه به اهمیت این شرکت‌ها، شناسایی و برطرف ساختن چالش‌ها آنها از اهمیت ویژه‌ای برخوردار است. یکی از چالش‌های جدی شرکت‌های دانش بنیان تأمین سرمایه مالی مورد نیاز آنها، متناسب با مرحله توسعه این شرکت‌ها می‌باشد که با توجه به ماهیت متفاوت فعالیت آنان نیاز به ساز و کارهای متفاوتی نسبت به سایر بنگاه‌های اقتصادی دارد. درک لزوم تأمین سرمایه مالی در این شرکت‌ها اهمیت صندوق‌های تامین مالی حوزه فناوری همچون صندوق نوآوری و شکوفایی را افزایش داده است و نوع تعامل شرکت‌های دانش بنیان و صندوق‌های تامین مالی و افزایش رضایتمندی شرکت‌های دانش بنیان به یکی از مسائل سیاستی در حوزه نوآوری تبدیل شده است. در این پژوهش تلاش شده است تا با استفاده از روش شناسی ترکیبی کمی و کیفی و با تمرکز بر استراتژی پژوهش مطالعه موردی، عوامل موثر بر کاهش رضایتمندی شرکت‌های دانش بنیان در همکاری با صندوق نوآوری و شکوفایی از نگاه مجریان و سیاستگذاران شناسایی و تحلیل شوند. در همین راستا، بر اساس ۱۸ عامل مؤثر شناسایی شده و بررسی آن در صندوق نوآوری و شکوفایی، چارچوب عوامل موثر بر کاهش رضایتمندی شرکت‌های دانش بنیان در همکاری با صندوق‌های تامین مالی ارائه شد.</field></doc></add>