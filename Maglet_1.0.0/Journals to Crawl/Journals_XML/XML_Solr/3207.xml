<add><doc><field name="journal_id">10006</field><field name="abstract">رقابت در بازارهای صادراتی با چالش‏های بسیار همراه است که در اختیار داشتن قابلیت‏های پویا را ضروری می‌سازد. پژوهش حاضر با هدف شناسایی قابلیت‏های پویایی که برای موفقیت در بازارهای صادراتی لازم است و بررسی تأثیر سرمایة اجتماعی بیرونی بر قابلیت‏های پویای شناسایی‌شده با نقش میانجی فضای مبادله انجام گرفت. پژوهش از نوع آمیخته و شامل دو بخش کیفی و کمی است. برای جمع‏آوری و تجزیه‌وتحلیل داده‏ها در بخش کیفی از مصاحبة نیمه‌ساختاریافته و تحلیل تم استفاده شد. پنج تم فرعی و دو تم اصلی برای قابلیت‏های پویا شناسایی شد. تم‏های فرعی قابلیت‏های بهره‏برداری بازار صادراتی و انعطاف‏پذیری تولید در قالب تم اصلی قابلیت‏های پویای بهره‏برداری قرار گرفت. تم‏های فرعی قابلیت‏های اکتشاف بازار صادراتی، پژوهش و توسعه، و کارآفرینی‏گرایی صادراتی در قالب تم اصلی قابلیت‏های پویای اکتشافی قرار داده شد. جامعة آماری در بخش کمی شرکت‏های صادراتی استان اصفهان بود که در سال‏‏های ۱۳۹۵ و ۱۳۹۶ به عنوان صادرکنندة نمونه انتخاب شده بودند. به دلیل محدود بودن اندازة جامعه، نمونه‏گیری انجام نشد و جامعة آماری به صورت سرشماری بررسی شد. داده‏های پژوهش با استفاده از پرسشنامه جمع‏آوری و به شیوة مدل‌سازی معادلات ساختاری در نرم‏افزار Smart PLS۳تحلیل شد. نتایج پژوهش نشان داد سرمایة اجتماعی بر قابلیت‏های پویا و فضای مبادله تأثیر مثبت می‌گذارد. همچنین، نقش میانجی فضای مبادله در رابطة بین سرمایة اجتماعی و قابلیت‏های پویا تأیید شد.</field></doc></add>