<add><doc><field name="journal_id">10006</field><field name="abstract">تعهد سازمانی یک نگرش مهم شغلی و سازمانی است که طی سال‌های اخیر مورد توجه بسیاری از محققان قرار گرفته است. در واقع، هدف پژوهش حاضر، سنجش میزان تعهد سازمانی کارکنان شرکت مخابرات با درنظرگرفتن تأثیر ابعاد سرمایة اجتماعی با رویکرد تئوری مجموعه‌های راف است. این پژوهش از نوع کاربردی بوده و جامعة آماری آن، شامل همة کارکنان شرکت مخابرات است که با رجوع به جدول مورگان، حجم نمونه ۲۴۲ نفر تعیین شد. برای گردآوری داده‌ها ابزار پرسشنامه با ۲۰ گویه که روایی و پایایی آن تأیید شده است، به‌کار گرفته شد. در این تحقیق، میزان تعهد سازمانی با به‌کارگیری ابعاد سرمایة اجتماعی شامل سه بعد ساختاری، شناختی و ارتباطی بررسی شد. به منظور تجزیه‌وتحلیل داده‌ها تئوری مجموعه‌های راف به‌کار گرفته شد. بدین منظور پس از تشکیل جدول‌های تصمیم استاندارد‌شده، موارد سازگار و ناسازگار مشخص شد و پس از آن، جدول‌های تقلیل تشکیل شد. در نهایت، نتایج به‌طور کلی نشان داد ابعاد سرمایة اجتماعی باعث افزایش میزان تعهد سازمانی کارکنان می‌شود. </field></doc></add>