<add><doc><field name="journal_id">10018</field><field name="abstract">این مطالعه با رویکردی توصیفی-پیمایشی درصدد طراحی مدل سازمان کثرت گرا در صنعت هوایی ایران است. مسئله اصلی تحقیق این است که صنعت هوایی در حال حاضر به لحاظ عناصر اصلی سازمان فاقد توان لازم جهت تعامل مثبت با عناصر متکثر و تناقض گونه محیط بیرونی و درونی سازمان است. به همین منظور، ۵۴ مولفه اصلی سازمانهای کثرت‌گرا از روی ادبیات موضوع استخراج و سپس هشت مولفه اصلی در محیط صنعت هوایی از طریق اجرای فن دلفای و با حضور ۳۰ تن از اساتید دانشگاهی و خبرگان صنعتی استخراج گردید. سپس مدل مفهومی سازمان کثرتگرا در صنعت هوایی از روی ۸ مولفه یا سازه اصلی حاصل، شناسایی و ترسیم گردید. در ادامه پرسشنامهای جهت آزمون فرضیات تهیه و پایایی و روایی پرسشنامه از طریق آزمون‌های آلفای کرونباخ و تحلیل عاملی تاییدی ارزیابی شد. در نهایت، آزمون فرض برای ۱۶ فرضیه، از طریق تحلیل مسیر و معادلات ساختاری انجام گردید و پس از آن، مدل مفهومی مورد تایید قرار گرفت. این تحقیق نشان داد که مولفه‌های اصلی یک سازمان کثرت‌گرا شامل تنوع ذینفعان محیطی، ساختار متکثر، فناوری غیرتکراری و منابع انسانی متنوع موجب تمایل سازمان به کثرت‌گرایی و سپس ظهور مولفه‌هایی مثل تفکیک افقی، شبکه سازی و گرایش به نقشه راه می‌شوند و هر یک دارای رابطه‌ای قوی با یکدیگر می‌باشند. بعلاوه، شاخص‌های مهم و اثرگذار هر سازه نیز از روی ادبیات موضوع مشخص گردید.</field></doc></add>