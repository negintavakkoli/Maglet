<add><doc><field name="journal_id">10006</field><field name="abstract">امروزه سازمان‏ها با چالش‏های زیادی روبه‌رو هستند و توانایی تاب‌آوری سازمان برای مقابله با تغییر، از طریق تجدید پیوستة عملیات کسب‌وکار، از انحلال سازمان جلوگیری می‌کند. در پژوهش حاضر تلاش شد نقش متغیرهای جنسیت، جو‌ّ اخلاقی، و سرمایة معنوی در تا‏ب‏آوری سازمانی مطالعه شود. این پژوهش به لحاظ هدف کاربردی و به لحاظ روش توصیفی‌ـ پیمایشی از نوع همبستگی است. جامعة آماری پژوهش شامل کارکنان معاونت‏های سازمان آتش‌نشانی و خدمات ایمنی تهران و نمونة آماری شامل 102 نفر از کارکنان بود. ابزار گردآوری اطلاعات پرسش‌نامة استاندارد، حاوی 66 سؤال، بود. همچنین، برای تجزیه‌وتحلیل داده‏های تحقیق از مدل‌سازی معادلات ساختاری بر اساس نرم‏افزار ‏Smart‏-PLS استفاده شد. یافته‏های تحقیق حاکی از آن است که سرمایة معنوی بر تاب‏آوری سازمانی تأثیر مثبت و معنادار دارد و این تأثیر از طریق متغیر جنسیت تعدیل می‏شود. افزون بر این، سرمایة معنوی بر جو‌ّ اخلاقی تأثیر مستقیم و معنا‏دار دارد و با بهبود جو‌ّ اخلاقی حاکم بر سازمان تا‏ب‏آوری سازمانی افزایش می‏یابد. از این طریق می‏توان دریافت جو‌ّ اخلاقی کاری در بهبود تاب‏آوری سازمانی از طریق سرمایة معنوی نقشی میانجی دارد.</field></doc></add>