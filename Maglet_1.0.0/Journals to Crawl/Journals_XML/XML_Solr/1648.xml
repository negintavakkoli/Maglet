<add><doc><field name="journal_id">10040</field><field name="abstract">اضطراب ورزشی، یکی از متغیرهایی است که با عملکرد ورزشی ارتباط نزدیکی دارد و در موقعیت رقابت‌های ورزشی ظاهر می‌گردد. این تحقیق با لحاظ اهمیت تأثیر منفی اضطراب رقابتی بر عملکرد ورزشکاران به مقایسه اضطراب رقابتی دانشجویان فوتسالیست زن آماتور با دانشجویان فوتسالیست زن حرفه‌ای، و رابطه آن با اعتماد به نفس و عملکرد ورزشی آنها پرداخته است. جامعه آماری تحقیق تعداد 77 نفر دانشجوی فوتسالیست شرکت کننده در مسابقات دانشگاهی بود که تعداد 56 نفر از دانشجویان به صورت تصادفی در گروه آماتور و تعداد 21 نفر از دانشجویان به صورت هدف‌دار در گروه حرفه‌ای قرار گرفتند. به منظور ارزیابی سطح اضطراب رقابتی نمونه‌ها از پرسشنامه اضطراب رقابتی-حالتی ( CSAI-2) استفاده گردید. این پرسشنامه سه خرده مقیاس‌ اضطراب ذهنی ، اضطراب بدنی  و اعتماد به نفس را با مقیاس ارزشی لیکرت ارزیابی می‌کند. به منظور تجزیه و تحلیل داده‌ها پس از استفاده از آزمون کالموگراف اسمیرنوف از آزمون t و ضریب همبستگی پیرسون استفاده گردید. نتایج تحقیق نشان داد که بین اضطراب رقابتی (علائم بدنی، ذهنی و اعتماد به نفس) فوتسالیست‌های دانشگاهی و باشگاهی تفاوت ‌معناداری وجود دارد. همچنین رابطه مستقیمی بین اضطراب رقابتی و عملکرد در فوتسالیست‌های زن مشاهده شد.</field></doc></add>