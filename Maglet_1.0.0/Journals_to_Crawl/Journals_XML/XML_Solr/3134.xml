<add><doc><field name="journal_id">10014</field><field name="abstract">مطالعات متعدد نشان داده است که در چند دهه اخیر، رفتارهای مدیران و تاثیر آن بر پیامدهای کارکنان از موضوعات مهم در مباحث رفتار سازمانی و روانشناسی کاربردی بوده و در نظریه‌های مختلف رهبری به آن پرداخته شده است. هدف از این پژوهش بررسی تاثیر رفتارهای معکوس مدیران بر بی‌تفاوتی سازمانی کارکنان در شرکت گاز استان اصفهان بود. در این پژوهش از روش ترکیبی (کیفی و کمی) استفاده گردید. ابتدا از طریق مصاحبه با کارکنان و با استفاده از روش تحلیل تم، رفتارهای مدیران شناسایی و بر مبنای رفتارهای شناسایی‌شده و مدل کانو نوع رفتارها طبقه‌بندی شدند و از این طریق رفتارهای معکوس مدیران شناسایی گردید. در ادامه تاثیر رفتارهای معکوس بر بی‌تفاوتی سازمانی از طریق مدل‌سازی معادلات ساختاری و با استفاده از نرم‌افزار AMOS بررسی شد. نتایج تحلیل داده‌های مربوط به مصاحبه، ۴۶ رفتار مدیران را شناسایی نمود که ۱۰ رفتار در طبقه بایدی؛ ۵ رفتار در طبقه یک‌بعدی؛ ۱۸ رفتار در طبقه جذاب؛ و ۱۳ رفتار در طبقه معکوس قرار گرفتند. نتایج مربوط به بررسی تاثیر رفتارهای معکوس مدیران بر بی‌تفاوتی سازمانی کارکنان نیز نشان داد که رفتارهای معکوس مدیران با ضریب مسیر ۸۶/۰ بر بی‌تفاوتی سازمانی کارکنان تاثیرگذار است.. 
 </field></doc></add>