<add><doc><field name="journal_id">10038</field><field name="abstract">معیارهای فعلی کنترل و تضمین کیفیت ساخت لایه­های غیرچسبنده، به طور عمده بر مبنای آزمایش­های تعیین چگالی در محل صورت می گیرد، درصورتی که مقاومت و مدول سختی معیار طراحی محسوب ­شود. بدین ترتیب یک شکافی بین مراحل طراحی و روند کنترل کیفیت یک کمبود (فاصله) وجود دارد. براین اساس ارائه شیوه­ای جهت کنترل کیفیت ساخت که مستقیماً با مدول سختی لایه در محل مرتبط باشد، اهمیت زیادی دارد. به همین دلیل استفاده از دستگاهی نظیر افت و یا خیزسنج ضربه­ای قابل حمل که قادر است مدول سختی لایه­ها را اندازه­گیری کند، به سرعت در حال گسترش می­باشد. هدف از این تحقیق بررسی ارتباط مدول سختی حاصل از دستگاه مذکور با درصد تراکم در شرایط آزمایشگاهی است. در این راستا در شرایط آزمایشگاهی و داخل یک جعبه فلزی، چندین لایه از مصالح غیرچسبنده با درصد تراکم­های مختلف کوبیده شد و سپس مدول سختی هر لایه با استفاده از دستگاه افت و خیزسنج ضربه­ای قابل حمل در رطوبت­های مختلف تعیین گردید. نتایج این مطالعه نشان داد که مدول سختی همبستگی مناسبی با درصد تراکم و درصد رطوبت لایه­ها دارد. ولی با این حال برای ارزیابی رفتار واقعی لایه­های مصالح غیرچسبنده،  مدول سختی شاخص مناسب­تری نسبت به درصد تراکم می­باشد.</field></doc></add>