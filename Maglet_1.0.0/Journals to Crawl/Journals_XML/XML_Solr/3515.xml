<add><doc><field name="journal_id">10013</field><field name="abstract">هدف از انجام این پژوهش شناسایی مؤلفه‌های رهبری مراقبتی به‌منظور ارائۀ الگوی رهبری مراقبتی مدیران مدارس بوده است. رویکرد پژوهش کیفی و از روش نظریۀ برخاسته از داده‌ها (طرح سامانمند) در این پژوهش استفاده‌شده است. جامعۀ آماری شامل تمامی مدیران مدارس دورۀ متوسطۀ سنندج بوده است. برای گردآوری داده‌های کیفی با ۲۵ نفراز مدیران مجرب مدارس مصاحبه صورت پذیرفت. در این پژوهش، از روش نمونه‌گیری هدفمند برای انتخاب نفر اول و از فن گلوله برفی برای انتخاب نفرات بعدی استفاده شد. روش نمونه‌گیری به‌صورت هدفمند تا جایی ادامه یافت که پژوهشگر با استفاده از مصاحبۀ نیمه ساختاریافته با ۲۵ نفر از اعضای نمونه به اشباع نظری رسید.با استفاده از نتایج حاصل از بررسی مبانی نظری و پیشینۀ پژوهش و تجزیه‌وتحلیل محتوای مصاحبه‌های انجام‌گرفته، شاخص‌های اولیۀ رهبری مراقبتی مدیران مدارس شناسایی‌شده و طی سه مرحلۀ کدگذاری باز،کدگذاری محوری و کدگذاری انتخابی، مدل رهبری مراقبتی مدیران مدارس در شش مقولۀ اصلی شرایط علی،پدیدۀ محوری (رهبری مراقبتی مدیران مدارس)، راهبردهای رهبری مراقبتی مدیران، شرایط واسطه‌ای، شرایط مداخله‌گر و پیامدهای رهبری مراقبتی مدیران تدوین و ارائه‌شده است.      با انجام این پژوهش، شاخص‌های رهبری مراقبتی مدیران مدارس شناسایی‌شده و الگوی رهبری مراقبتی مدیران مدارس طراحی می‌شود. بنابراین الگوی قابل‌اعتمادی را از رهبری مراقبتی مدیران مدارس دورۀ متوسطه ارائه خواهد کرد تا مدیران و برنامه ریزان آموزش‌وپرورش بتوانند در جهت بهبود وضعیت موجود از آن استفاده نمایند    کلیدواژگان: رهبری مراقبتی، مدیران مدار، دورۀ متوسطه</field></doc></add>