<add><doc><field name="journal_id">10006</field><field name="abstract">امروزه بانک‌ها برای رویارویی با محیط پیرامون خود، نیازمند عملکرد نوآورانه می‌باشند. به همین سبب، باید بر عوامل تأثیرگذار بر عملکرد نوآورانه توجهی ویژه داشته باشند. سرمایة اجتماعی از عوامل مهم تأثیرگذار بر عملکرد نوآورانه کارکنان است. بدین منظور، این پژوهش، ضمن بررسی نقش سرمایة اجتماعی در عملکرد نوآورانة کارکنان، نقش تاب‌آوری و توانمندسازی در تأثیرگذاری سرمایة اجتماعی بر عملکرد بررسی کرده است. جامعة آماری این پژوهش کلیة کارکنان ستادی بانک تجارت شهر تهران می‌باشند. برای انجام‌دادن این مطالعه نمونه­ای ۱۹۶ نفری از کارکنان ستادی بانک تجارت شهر تهران به روش نمونه‌‌گیری تصادفی ساده انتخاب شدند. حجم نمونه براساس جدول کرجسی و مورگان تعیین شد. این تحقیق از نظر هدف کاربردی و از نظر نحوة گردآوری داده‌ها، توصیفی از نوع همبستگی است و برای جمع­آوری داده­ها پرسشنامة محقق‌ساخته به‌کار گرفته شد. تجزیه‌وتحلیل داده­ها به روش مدل­سازی معادلات ساختاری در نرم­افزار لیزرل انجام گرفت. نتایج نشان داد، سرمایة اجتماعی بر تاب‌آوری، توانمندسازی و عملکرد نوآورانه تأثیر مثبت و معناداری می‌گذارد. همچنین، دو متغیر تاب‌آوری و توانمندسازی بر عملکرد نوآورانه تأثیر مستقیم و معنادار می‌گذارد</field></doc></add>