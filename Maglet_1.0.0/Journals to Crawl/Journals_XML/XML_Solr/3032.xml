<add><doc><field name="journal_id">10014</field><field name="abstract">  هدف پژوهش حاضر، بررسی و تحلیل مدل‌های طراحی آموزشی، یادگیری محیط کار و انتخاب     الگوی بهینه از بین مدل‌های موجود جهت استفاده در حوزه آموزش منابع انسانی صنعت پتروشیمی است    .     در صنعت پتروشیمی ایران، با شروع فرایند خصوصی‌سازی و تغییر ماهیت شرکت از بنگاه‌داری و هولدینگ به یک سازمان حاکمیتی و توسعه‌ای، نقش‌های دیروز کمرنگ و فرصت‌های نوینی نمایان شده است. لذا، با این تغییر رویکرد، سؤال‌ اصلی این مطالعه به این صورت مطرح شده است: الگوهای رایج در زمینه طراحی آموزش و یادگیری محیط کار چه ویژگی‌هایی دارند و وجوه مشترک آن‌ها چیست؟ در زمینه آموزش و یادگیری محیط کار چه الگویی برای صنعت پتروشیمی مناسب و با ویژگی‌های آن منطبق است؟ این پژوهش با روش کیفی و با استفاده از رویکرد فراترکیب کیفی انجام شده و تحلیل‌ها در دو مرحله صورت گرفته است. مرحله اول تحلیل ها با روش ساندلوسکی و بارسو (2007) انجام شد. در مرحله دوم، جهت انطباق مدل و توجه به شرایط و مقتضیات صنعت پتروشیمی از تحلیل اسناد و مشاهده و دیدگاه خبرگان و روش تحلیل تم با استفاده از نرم‌افزار مکس کیودا استفاده شده است. درنهایت، الگوی انطباقی مرتبط با ویژگی‌های صنعت پتروشیمی شامل پنج فرایند تحلیل عملکرد، طراحی عملکرد، انتخاب مداخلات عملکرد، اجرای عملکرد و پایش عملکرد، برگرفته از سه الگوی 70:20:10، میگر و تکنولوژی عملکرد انسانی معرفی گردید. با توجه به رویکرد سیستمی حاکم بر طراحی الگوی آموزشی و یادگیری محیط کار و لحاظ نمودن مفهوم عملکرد در همه فرایندهای طراحی، به نظر می‌رسد مطالعه حاضر بتواند به‌عنوان اولین مطالعه صورت گرفته در این زمینه، در آموزش‌های سازمانی صنعت پتروشیمی نقش اثربخشی ایفا نماید.  </field></doc></add>