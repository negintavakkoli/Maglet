<add><doc><field name="journal_id">10042</field><field name="abstract"> امروزه فراگیری استفاده از اینترنت در شهرهای بزرگ، زمینه‌ساز فرصتی است تا مؤسسات مالی و بانک‌ها در یک محیط پرتلاطم رقابتی، از آن به نفع خود بهره جویند. در این راستا، تحقیق حاضر به بررسی نقش هم‌‌زمان امنیت ادراک‌شده، اعتماد و رضایت شهروندان، بر پذیرش خدمات بانکداری اینترنتی می‌پردازد. جامعه آماری تحقیق حاضر، شهروندان مشتری بانک ملی در شهرستان خوی می‌باشد. با استفاده از فرمول کوکران، تعداد ۳۹۲ نفر به‌صورت نمونه‌گیری خوشه‌ای تک‌مرحله‌ای انتخاب شدند. به‌منظور سنجش روایی پرسشنامه تحقیق، از تحلیل عاملی تأییدی مرتبه اول و دوم و برای تعیین پایایی، از آلفای کرونباخ استفاده شد. فرضیات پژوهش به کمک بخش ساختاری مدل معادلات ساختاری؛ یعنی تحلیل مسیر، بررسی شدند. نتایج حاصل از تجزیه و تحلیل داده‌ها نشان داد که امنیت ادراک‌شده، هم به‌طور مستقیم و هم از طریق جلب اعتماد و رضایت شهروندان، تأثیر مثبت و معناداری بر پذیرش بانکداری اینترنتی از جانب شهروندان دارد. 
</field></doc></add>