<add><doc><field name="journal_id">10001</field><field name="abstract">هدف این پژوهش بررسی رابطۀ بین شفافیت شرکتی و محدودیت در تأمین مالی شرکت‌های پذیرفته‌شده در بورس اوراق بهادار تهران است. در این زمینه، تعداد ۱۱۸ شرکت در دورۀ زمانی ۱۳۸۳ تا ۱۳۹۴ انتخاب شد و فرضیه‌های پژوهش با تدوین الگو‌های رگرسیون لجستیک چندمتغیره و با استفاده از داده‌های تلفیقی بررسی شد؛ برای سنجش شفافیت شرکتی نیز از دو معیار شفافیت سود حسابداری و اقلام تعهدی اختیاری و برای تعیین شرکت‌هایی که محدودیت در تأمین مالی دارند، از شاخص بومی‌شدۀ KZ استفاده شد. یافته‌های پژوهش نشان می‌دهد شفافیت شرکتی با محدودیت در تأمین مالی رابطۀ معنی‌داری دارد که این نشان می‌دهد شرکت‌هایی که ازنظر شفافیت شرکتی وضعیت بهتری دارند، در زمینۀ تأمین مالی با محدودیت کمتری روبه‌رو خواهند بود.</field></doc></add>