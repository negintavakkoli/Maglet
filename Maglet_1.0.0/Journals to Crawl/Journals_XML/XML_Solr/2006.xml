<add><doc><field name="journal_id">10010</field><field name="abstract">در این پژوهش مهارت به عنوان منبع فردی مؤثر بر دلبستگی کاری بر اساس مدل تقاضا- منابع شغلی باکر و دیمروتی (۲۰۰۸) شده است [j۱]. این پژوهش به روش توصیفی و پیمایشی از نوع مقطعی انجام گرفته است. نمونة آماری تحقیق، ۳۹۵ نفر از چهار سازمان دولتی مشهد است که به روش تصادفی انتخاب شدند. به‌منظور تجزیه‌وتحلیل داده‌ها، روش‌های آمار توصیفی برای بررسی داده‌های جمعیت‌شناختی و برای آزمون فرضیه‌ها و پاسخ به سؤال‌ها، روش‌های آمار استنباطی از جمله ضریب همبستگی پیرسون، آزمون تی نمونه‌های مستقل، آزمون تحلیل واریانس یک‌طرفه و آزمون رگرسیون چندمتغیری با به‌کارگیری نرم‌افزار SPSS انجام گرفت [j۲]. نتایج ضریب همبستگی پیرسون نشان داد بین دلبستگی کاری و ابعاد مهارت همبستگی معناداری وجود دارد. در ادامه، جهت مشخص‌کردن اینکه چه مقدار از واریانس نمره‌های [j۳] دلبستگی کاری به‌وسیلة ابعاد مهارت تبیین می‌شود، رگرسیون چندگانه اجرا شد. نتایج نشان داد ۴ / ۴۹ درصد از واریانس متغیر دلبستگی کاری به‌وسیلة متغیر مهارت عضویت سازمانی به‌طور جداگانه تبیین شد، در حالی که مهارت کار فردی و مهارت عضویت تیمی قادر به پیش‌بینی دلبستگی کاری نبودند. </field></doc></add>