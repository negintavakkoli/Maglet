<add><doc><field name="journal_id">10001</field><field name="abstract">سیاست تقسیم سود همواره با سایر تصمیم‌های مالی شرکت در تعامل است و این رابطه­ تعاملی تحت تأثیر شرایط مختلف قرار می­گیرد. از جمله مهمترین عوامل تأثیرگذار بر رابطه بین سیاست تقسیم سود و سایر تصمیم‌های مالی چرخه عمر شرکت است. در این مقاله با در نظر گرفتن چرخه عمر شرکت­ها، به بررسی رابطه بین سود تقسیمی، فرصت­های سرمایه­گذاری و تامین مالی خارجی پرداخته شده است. نمونه شامل ۱۰۵ شرکت، بین سال­های ۱۳۸۲ تا ۱۳۹۱ انتخاب شده است. برای آزمون فرضیه­ها از رگرسیون چندگانه به روش ترکیبی استفاده شده است. برای تفکیک شرکت­ها به مراحل چرخه عمر از پژوهش آنتونی و رامش [۱۷] استفاده شد. نتایج حاصل از آزمون فرضیه­ها نشان می‌دهد که بین سود تقسیمی و فرصت­های سرمایه‌گذاری در مرحله رشد رابطه معناداری وجود دارد، در حالی که در مرحله بلوغ بین سود تقسیمی و فرصت­های سرمایه­گذاری رابطه معناداری وجود ندارد. علاوه بر این، در مرحله رشد بین سود تقسیمی و تامین مالی خارجی رابطه معناداری وجود ندارد، در حالی که در مرحله بلوغ بین این متغیرها رابطه معنادار وجود دارد.</field></doc></add>