<add><doc><field name="journal_id">10008</field><field name="abstract">هدف: انتخاب تأمین‌کنندگان از مسائل مهم در طراحی سیستم‌های صنعتی است. این مسئله باید با توجه به معیارهایی نظیر هزینه، قابلیت اطمینان، تعمیرپذیری و زمان تحویل قطعه‌هایی که عرضه شده و نیز اثر آنها بر هزینه‌های کل سسیستم تولیدی بررسی شود. هدف از این پژوهش، ارائه الگویی برای انتخاب تأمین‌کنندگان اجزای یک سیستم صنعتی چندوضعیتی با در نظر گرفتن هزینه، قابلیت ‌اطمینان و تعمیرپذیری اجزاست.  روش: ابتدا بلوک دیاگرام سیستم در دست بررسی ترسیم و حالت‌های مختلف سیستم با استفاده از شبکه مارکوف مدل‌سازی شد. سپس یک مدل برنامه‌ریزی مختلط عدد صحیح غیرخطی با استفاده از روابط حاصل از شبکه مارکوفی توسعه داده شده است. این مدل برای یک نمونه موردی به دو روش حل دقیق، با استفاده از نرم‌افزار GAMS و شمارش کامل حل شده و نتایج با یکدیگر مقایسهند‌اا شده‌اند‌.  یافته‌ها: با حل این مدل میزان سفارش قطعه‌های سیستم به‌گونه‌ای انتخاب می‌شود که مجموع هزینه‌های ساخت و بهره‌برداری سیستم شامل هزینه خرید قطعه‌ها و همچنین هزینه کاهش ظرفیت و توقف کامل سیستم هنگام بهره‌برداری کمینه شود. نتایج نشان می‌دهد که در نظر گرفتن اثر تشابه قطعه‌ها بر قیمت خرید، فاصله زمانی تحویل و سرعت تعمیر قطعه‌ها می‌تواند در تصمیم‌گیری برای انتخاب تأمین‌کننده مؤثر باشد.  نتیجه‌گیری: بر در نظر گرفتن اثر انتخاب قطعه‌های مشابه هنگام ارزیابی دسترس‌پذیری و هزینه کل سیستم تأکید می‌شود.</field></doc></add>