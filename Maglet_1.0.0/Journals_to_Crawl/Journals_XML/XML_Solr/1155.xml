<add><doc><field name="journal_id">10042</field><field name="abstract">شهرها دارای جاذبه ‏های گردشگری فراوانی می‏ باشند و همواره، گردشگران زیادی را به سوی خود جذب می‏ کنند؛ لذا توسعه گردشگری شهری و مدیریت خردمندانه آن، نیازمند برنامه ‏ریزی است. با توجه به اهمیت گردشگری در اقتصاد شهری و ایجاد اشتغال، ارزش‌گذاری اقتصادی خدمات گردشگری شهری، از جایگاه خاصی در مدیریت شهری برخوردار است. باغ گل‎ها، از مناطق گردشگری مهم شهر اصفهان می‎باشد؛ لذا، ارزش‌گذاری تفریحی آن می‏تواند در پیش‌بینی نیازها و توسعه گردشگری در اصفهان مؤثر باشد. هدف از مطالعه حاضر، برآورد ارزش تفریحی باغ گل‎های اصفهان و تعیین میزان تمایل به پرداخت بازدیدکنندگان برای آن، با روش ارزش‌گذاری مشروط است. داده ‏های این مطالعه، از طریق پرسشنامه با مصاحبه حضوری از ۱۱۰ نفر و با استفاده از روش نمونه‎گیری تصادفی از بازدیدکنندگان منطقه جمع‌آوری شده‌اند. برای اندازه‌گیری میزان WTP افراد از الگوی لاجیت، استفاده شد و پارامترها براساس روش حداکثر راست نمایی برآورد شده‏ اند. همچنین برای استخراج مبالغ پیشنهادی، از روش دوگانه دوبعدی استفاده شده است. با توجه به ضرایب برآوردی، متغیرهای درآمد و سن به ترتیب تأثیر مثبت و منفی بر WTP داشته و میزان تمایل به پرداخت بانوان نسبت به آقایان بیشتر است. میانگین تمایل به پرداخت افراد برای استفاده تفریحی از باغ گل‌ها، ۴۷۵۲/۴۹ ریال برای هر فرد است.</field></doc></add>