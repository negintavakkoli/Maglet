<add><doc><field name="journal_id">10008</field><field name="abstract">انتخاب سیستم برنامه‌ریزی منابع سازمان به‎دلیل هزینه‎ی سنگین خرید و پیاده‌سازی آن و همچنین پیچیدگی‎های تطبیق فرآیندهای سازمان با سیستم جدید، از تصمیمات خطیر مدیریتی محسوب می‌شود. 
هدف این مقاله، طراحی یک سیستم خبره فازی برای انتخاب سیستم برنامه‎ریزی منابع سازمان مناسب بر مبنای معیارهای انتخاب معتبر و بین‎المللی است تا ریسک ناشی از انتخاب نادرست تا حدامکان کاهش داده شود. منطق فازی این امکان را می‌دهد که چنانچه یک گزینه در معیاری فاقد انطباق لازم با شرایط سازمان باشد، وضعیت معیار متناظر دیگری بررسی شده تا امکان انتخاب گزینه مناسب به آسانی کاهش نیابد و ارزیابی در سطح کلیه شاخص‎ها و به‎صورت فازی انجام شود. از سوی دیگر قواعد سیستم خبره فازی، شرایط گزینه‌ها را با توجه به مطالبات سازمان بررسی می‌کند و بدین ترتیب، رتبه‌بندی بدون نیاز به مقایسه‎ی مستقیم گزینه‌ها که با مقایسه‎ی هر گزینه با شرایط مطلوب سازمان انجام می‎گیرد. به‎منظور اعتبارسنجی و بیان بهتر مطالب، پژوهش به‎همراه مطالعه‎ی موردی مربوط به یکی از واحد‌های صنعتی داخل کشور تبیین شده است.</field></doc></add>