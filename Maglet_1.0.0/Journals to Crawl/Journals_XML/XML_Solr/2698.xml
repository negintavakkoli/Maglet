<add><doc><field name="journal_id">10014</field><field name="abstract"> 
   با عنایت به اهمیت مسأله ترک خدمت سازمانی و هزینه‌های مادی و معنوی این روند در بلندمدت و لزوم پیش بینی و کنترل آن جهت نگهداشت کارکنان کلیدی، هدف اصلی این تحقیق، تبیین و اولویت‌بندی عوامل موثر بر ترک خدمت کارکنان شرکت لوله سازی اهواز در قالب یک تحقیق کاربردی- توصیفی از نوع همبستگی بوده است. داده‌های پژوهش از طریق توزیع پرسش نامه، در نمونه 271 نفری از کارکنان جمع آوری گردید. نتایج تجزیه و تحلیل داده‌ها با استفاده از نرم افزارهای      spss       و لیزرل ضمن تأیید روایی سازه متغیرهای تحقیق، حاکی از آن بود که، احساس کار کردن با سازمان با رتبه فریدمن 498/5 از اولویت نخست برخوردار است. ویژگی‌های سرپرست با امتیاز 994/3 در رتبه دوم، شوک‌های کاری با امتیاز 902/3 در رتبه سوم، ویژگی‌های شغل با امتیاز 856/3 در رتبه چهارم اهمیت و احساسات و عواطف در شغل، از کمترین اهمیت برخوردار است    
 </field></doc></add>