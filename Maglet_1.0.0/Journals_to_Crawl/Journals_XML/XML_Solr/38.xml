<add><doc><field name="journal_id">10002</field><field name="abstract"> هدف: یکی از روش‌های نهادینه کردن اخلاق در همه سازمان‌ها اعم از محیط‌های دانشگاهی و غیردانشگاهی، تدوین منشورهای اخلاقی است که ارزش‌ها و اولویت‌های اصلی سازمان را به ذینفعان اعلام می‌کند. تحقیق حاضر در صدد پاسخگویی به این دو سوال است که اولا، میزان توجه منشورهای اخلاقی در سازمان‌های کشورمان به هر یک از ذینفعان چقدر است؟ ثانیا، میزان توجه این منشورها به ارزش‌های اخلاقی مختلف چقدر است؟ روش: منشور اخلاقی ۱۱۴ سازمان با روش تحلیل محتوا مورد بررسی قرار گرفت. طبقات و عوامل تشکیل دهنده آن‌ها شناسایی و تقسیم بندی شدند. واحد اصلی شمارش محتوای منشورها، «موضوع» بود. یافته‌ها: پایایی و روایی تحقیق، با استفاده از روش اسکات و روش صوری مورد تایید قرار گرفت. نتیجه گیری: نتایج نشان داد که ذینفعانی که بیشتر مد نظر قرار گرفته‌اند جامعه، کارکنان، مشتریان و سازمان بودند. بیشترین مفاهیم ترویج شده در منشوراخلاقی به ترتیب شامل مشتری مداری، مفاهیم مذهبی، اهداف و بهبود سازمان، ارزش‌های اخلاقی، امور کارکنان و رشد و ارتقای جامعه هستند. کاربرد یافته‌ها در محیط‌های آموزشی و دانشگاهی بیان شده است.</field></doc></add>