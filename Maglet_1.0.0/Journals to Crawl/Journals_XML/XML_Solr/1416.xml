<add><doc><field name="journal_id">10005</field><field name="abstract">خدمات کسب‌وکار دانشی (کیبس) با ایفای یک نقش مهم در سیستم‏های نوآوری شناخته می‏شوند. با این حال، تحقیقات پیشین عمدتا با کیبس به‌عنوان یک گروه همگن برخورد کرده است؛ حال زمان آن است که درک بهتری از تنوعی صورت گیرد که در میان کیبس وجود دارد. هدف اصلی این پژوهش، طبقه‌بندی خدمات دانشی کسب‌وکار با متمایز ساختن پایگاه دانش (تحلیلی، ترکیبی، نمادی) بود. در این پژوهش که به روش دلفی انجام شد، پس از مرور پژوهش‌های پیشین‌ و بررسی اسناد بالادستی و زیرساخت‌های موجود در شرکت آبفا قم، حوزه‌های دانشی به همراه خدمات کسب‌وکار هر حوزه، فرایندها و فعالیت‌ها شناسایی شد. نتایج حاصل از تجزیه و تحلیل داده‌ها نشان داد که در همه حوزه‌های دانشی شناسایی شده که شامل ایجاد، بهسازی و توسعة تأسیسات آب و فاضلاب؛ راهبری، بهره‌برداری و نگهداشت تأسیسات؛ فروش و خدمات مشترکین؛ مدیریت تأمین و پشتیبانی؛ مدیریت منابع انسانی؛ مدیریت و تأمین منابع مالی؛ مدیریت ارتباطات با ذی‌نفعان؛ توسعة سیستم‌های مدیریتی؛ دانش تحلیلی و دانش ترکیبی وجود دارد.</field></doc></add>