<add><doc><field name="journal_id">10014</field><field name="abstract">  

    سکوت سازمانی یکی از پدیده      ‌      هایی است که پیامدهای نامطلوبی بر رفتار کارکنان دارد. پژوهش حاضر با هدف بررسی تأثیر سکوت سازمانی بر متغیرهای رفتاری از جمله رفتار ضد شهروندی سازمانی، نارضایتی شغلی، استرس شغلی و ناهماهنگی شناختی صورت گرفته است. با توجه به این پنج متغیر، 10 فرضیه تدوین گردید که به بررسی رابطه بین این متغیرها دو به دو می‌پردازد. پژوهش از لحاظ روش تحقیق از نوع توصیفی- پیمایشی است. جامعه آماری پژوهش تمام کارکنان ستادی شرکت نفت و گاز پارس در تهران است که نمونه آماری پژوهش بر اساس جامعه محدود و واریانس نامعلوم 175 تعیین شد. برای جمع      ‌      آوری داده      ‌      ها از پرسشنامه استفاده شد. روایی ابزار از طریق تحلیل عاملی تأییدی و پایایی  آن از طریق ضریب آلفای کرونباخ مورد تأیید قرار گرفت. برای آزمون فرضیه      ‌      ها از نرم      ‌      افزار لیزرل و مدل تحلیل مسیر استفاده شد. نتایج به دست آمده از نرم      ‌      افزار لیزرل نشان داد: سکوت سازمانی رابطه مثبت و معنی‌داری با روی رفتار ضد شهروندی سازمانی، نارضایتی شغلی، ناهماهنگی شناختی و استرس شغلی دارد. نارضایتی شغلی رابطه مثبت معنی      ‌      داری با رفتار ضد شهروندی سازمانی و ناهماهنگی شناختی دارد. ناهماهنگی شناختی رابطه مثبت و معنی      ‌      داری با رفتار ضد شهروندی و استرس شغلی دارد. در نهایت مشخص شد، استرس شغلی نیز با رفتار ضد شهروندی رابطه معنی      ‌      دار و مثبت دارد.    
      </field></doc></add>