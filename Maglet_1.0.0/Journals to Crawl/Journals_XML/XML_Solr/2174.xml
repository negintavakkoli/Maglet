<add><doc><field name="journal_id">10008</field><field name="abstract">با عنایت به اهمیت کیفیت خدمات در سازمان‌های دولتی، در پژوهش حاضر به بررسی و تحلیل راهبردی کیفیت خدمات شهرداری یزد پرداخته شد. جامعۀ آماری پژوهش مراجعه­کنندگان سازمان شهرداری منطقۀ سه شهرستان یزد بود که از جامعه، ۱۱۱ نفر برای پاسخگویی به پرسشنامه انتخاب شدند. روایی محتوایی پرسشنامه با نظر خبرگان تأیید شد و برای پایایی نیز ضریب آلفای کرونباخ معادل ۷۹/۰ محاسبه شد. برای اجرای تحقیق، با تلفیق مدل سروپرف، ابزار راهبردی ماتریس BCG و بهره‌گیری از روش کمی تحلیل داده‌ها و روابط خاکستری وضعیت راهبردی سازمان در هر یک از ابعاد و مؤلفه‌های کیفیت خدمات بررسی و به‌منظور برنامه‌‌ریزی بهبود خدمات به مدیران ارائه شد. نتایج تحلیل داده‌ها نشان داد، سازمان از نظر پاسخگویی، تضمین و قابلیت اطمینان در ناحیۀ علامت پرسش قرار دارد و میزان تأثیر این ابعاد در بهبود کیفیت خدمات اهمیت دارد، ولی سطح کیفیت خدمات سازمان در این ابعاد پایین است. به‌عبارتی این ابعاد نیازمند برنامه‌ریزی جدی و فوری هستند و سازمان می‌تواند از طریق بهبود در آن سطح رضایت را ‌به‌طور چشمگیری افزایش دهد.</field></doc></add>