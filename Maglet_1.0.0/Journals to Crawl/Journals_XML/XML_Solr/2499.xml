<add><doc><field name="journal_id">10014</field><field name="abstract"> سازمان‌ها از دیرباز منابع مالی قابل توجهی را برای برگزاری آموزشهایسازمانی اختصاص می‌دهند. اما توسعه و پیشرفت منابع انسانی تنها با برگزاری آموزشهای عمومی و تخصصی حاصل نمی‌شود. امروزه از آموزش انتظار میرود که بتواند تغییرات رفتاری مطلوب را در کارکنان ایجاد کند. بررسیها نشان میدهد که بسیاری 
از برنامههای آموزشی تغییرات رفتاری مطلوب را در کارکنان ایجاد نمیکند. این بدان معنی است که کارکنان قادر به انتقال آموختههای خود به محیط کارشان نیستند. اثربخشی آموزش به شدت متکی بر فرضیاتی است که در انتقال آن به محیط کار رخ میدهد. بنابراین، یکی از بهترین راههای رسیدن به اثربخشی آموزشی افزایش نرخ انتقال آموزش است. از این رو در این پژوهش به شناسایی عوامل تاثیرگذار بر انتقال آموزش پرداخته و عوامل اساسی مورد بررسی قرار گرفتهاند. روش پژوهش از نوع پیمایشی بوده و جامعه آماری نیز شامل ۵۰۰ نفر از افراد شرکت کننده در دورههای آموزشی شرکت پژوهش و فناوری پتروشیمی در سه شهر تهران، اراک و ماهشهر میباشد که تعداد ٢۱۷ نفر از آنها از طریق روش نمونهگیری تصادفی طبقه‌ای انتخاب شده‌اند. در فرایند پژوهش با مطالعه پیشینه ٢۷ عامل موثر بر انتقال آموزش شناسایی گردید و با اجرای سه مرحله تکنیک دلفی این عوامل به ۱۸ عامل کاهش یافت. سپس برای شناسایی عوامل تسهیل کننده و مانع انتقال آموزش پرسشنامهای با ۶٢ گویه ساخته شد. نتایج نشان میدهد که از ۱۸ عامل، ۷عامل به عنوان تسهیلگر ضعیف، ۹عامل به عنوان مانع ضعیف، ۱عامل به عنوان مانع قوی و ۱عامل نیز به عنوان تسهیلگر قوی در این سازمان شناسایی شدند. همچنین نتایج تحلیل عاملی اکتشافی نشان داد که عوامل مرتبط با انتقال آموزش در ۵ طبقه) فردی، حمایتی، آموزشی، سیستم پاداش و پیشرفت (گروه بندی شدند که منتج به ارائه یک سنخ شناسی جدید از عوامل موثر بر انتقال آموزش گردید. 
</field></doc></add>