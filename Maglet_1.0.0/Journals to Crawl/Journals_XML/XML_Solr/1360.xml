<add><doc><field name="journal_id">10005</field><field name="abstract">امروزه استعفای کارکنان به‌ویژه پرسنل کارآمد و ماهر یکی از معضلات سازمان‌ها بوده که قسمت عمده‌ای از تدابیر و توجه مدیریت منابع انسانی را به خود معطوف داشته است. هدف این پژوهش شناسایی و رتبه‌بندی عوامل استعفای پرسنل است. روش پژوهش ترکیبی از کیفی و کمی است که در بخش کیفی عوامل مؤثر بر استعفا از طریق مصاحبه با ده تن از خبرگان بانکی و دانشگاهی شناسایی شد و در بخش کمی عوامل استعفا از طریق پرسشنامه از کارکنان نظرخواهی شد؛ سپس عوامل به AHP فازی رتبه‌بندی شد. جامعة آماری شامل 6000 نفر از کارکنان وسیله بانک مهر اقتصاد است. حجم نمونة آماری به روش نمونه‌گیری دومرحله‌ای و شیوه‌های نمونه‌گیری طبقه‌ای و خوشه‌ای متناسب با حجم نمونه با استفاده از جدول کرجسی و مورگان 384 نفر تعیین شد. به‌منظور تجزیه و تحلیل داده­ها از آزمون t تک نمونه­ای، تحلیل عاملی اکتشافی و AHP فازی استفاده شده است. نتایج حاصل نشان می‌دهد الزامات مالی، عوامل فردی، عوامل شغلی و عوامل سازمانی به ترتیب در اولویت­های اول تا چهارم عوامل مؤثر بر استعفا پرسنل هستند. همچنین از دیدگاه کارکنان منابع درآمدی حاصل از شغل نسبت به سایر شاخص‌ها از اهمیت ویژه‌ای برخوردار است.</field></doc></add>