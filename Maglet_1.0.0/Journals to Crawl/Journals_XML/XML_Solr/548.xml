<add><doc><field name="journal_id">10001</field><field name="abstract">موسوی و ستوده (1392) رفتار قیمت سهام صنایع ملی مس ایران را در بازار بورس ازمنظر خارجی شبیه‏سازی کرده‌اند.  الگوی این پژوهش از نتایج این مطالعه حاصل شده و امکان پیش‏بینی و تحلیل نوسان‌های آیندۀ قیمت این سهم و همچنین ارزش ذاتی سهام را برای سیاست‏گذران و صاحبان منافع (ازمنظر عوامل داخلی و خارجی) فراهم کرده است. برای الگوسازی رفتار سهم، عوامل اثرگذار بر قیمت سهم در بورس اوراق بهادار و عوامل مؤثر در قیمت محصول شرکت در بازار، شناسایی و نمودارهای علّی و معلولی هر بخش براساس روش‏شناسی پویایی‏های سیستم ترسیم شده است. متغیرهای مالی در سه بخش قیمت‏گذاری، قیمت و تأمین مالی از طریق بدهی بررسی شده است. الگوی سیستمی پژوهش با استفاده از این رویکرد و با نرم‏افزار Vensim DSS شبیه‏سازی و تحلیل شده است. نتایج نشان می‌دهد عرضۀ سهم،  در بخش قیمت سهم، بیشترین تأثیر و تأمین مالی از طریق بدهی‏ها، در قیمت ذاتی سهم اثرگذاری مثبت دارد.</field></doc></add>