<add><doc><field name="journal_id">10006</field><field name="abstract">مدیران منابع انسانی در قرن 21 باید سرمایة اجتماعی سازمان‌ها را مدیریت کنند. خلق بستر رقابتی، مستلزم سرمایة اجتماعی، یعنی توانایی یافتن، به‌کارگیری و ترکیب مهارت‌ها، دانش و تجربه‌های افراد درون و بیرون سازمان است. بدیهی است تکوین سرمایة اجتماعی مستلزم وجود عواملی است که یکی از آن‌ها دین و فرهنگ دینی است. پژوهش حاضر رابطة بین سبک زندگی اسلامی و سرمایة اجتماعی را در قالب مدلی علّی بررسی کرده است. روش تحقیق حاضر توصیفی از شاخة همبستگی و مبتنی بر مدل‌سازی معادلات ساختاری است. جامعة آماری تحقیق دربرگیرندة کارمندان پژوهشگاه صنعت نفت بوده است که به روش نمونه‌گیری تصادفی انتخاب شدند. اطلاعات و داده‌های پژوهش با به‌کارگیری 166 پرسشنامة توزیع‌شده، جمع‌آوری شد. برای تحلیل داده‌ها نرم‌افزار لیزرل به منظور مدل‌سازی معادلات ساختاری و تحلیل مسیر به‌کار گرفته شد. نتایج نشان داد سبک زندگی اسلامی بر سرمایة اجتماعی اثر مثبت، مستقیم و معنادار دارد.</field></doc></add>