<add><doc><field name="journal_id">10014</field><field name="abstract"> هر آزمونی، از جمله آزمون هایی که برای انتخاب و استخدام افراد به کار برده می‌شوند، باید دارای پایایی و روایی باشد تا قابل اعتماد بوده، راهنمایی خوبی در تصمیم گیری‌های مسئولان سازمان باشد. تحقیق حاضر با هدف بررسی روایی آزمون استخدام و رابطه آن با عملکردکارکنان در شرکت نفت فلات قاره ایران انجام شده است. جامعه آماری تحقیق شامل کارکنان جذب شده در شرکت نفت فلات قاره ایران در سال ۱۳۸۵ می‌باشد. داده‌های تحقیق با استفاده از اسناد بایگانی و نمرات عملکرد فصلی کارکنان جمع آوری شده است. برای تجزیه و تحلیل داده‌ها علاوه بر آزمون‌های تحلیل واریانس با عنوان، مدل‌های خطی تعمیم یافته (GEE) از برازش مدل‌های رگرسیون خطی چندگانه به روش گام به گام رو به جلو نیز استفاده گردید. یافته‌های تحقیق نشان داد که، بین نمرات آزمون استخدامی و امتیازات عملکردی کارکنان شرکت نفت فلات قاره ایران، رابطه مثبت و معناداری وجود دارد. همچنین یافته‌ها نشان دادند که بین آزمون کتبی با امتیازات عملکردی و همچنین بین آزمون مصاحبه با امتیازت عملکردی رابطه مثبت و معنی داری وجود دارد. نهایتا نتایج حاصله نشان داد که آزمون کتبی در مقایسه با آزمون مصاحبه از روایی پایین‌تری برخوردار است 

 
</field></doc></add>