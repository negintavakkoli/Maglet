<add><doc><field name="journal_id">10014</field><field name="abstract">هدف از این پژوهش ارائه الگویی به منظور ارزیابی عوامل موثر بر انگیزش کارکنان جهت شرکت در دوره‌های آموزشی ضمن خدمت در شرکت پایانه‌های نفتی ایران بوده است. روش تحقیق توصیفی از نوع همبستگی می‌باشد. جامعه آماری این تحقیق را کارکنان رسمی شرکت پایانه‌های نفتی ایران با تحصیلات دیپلم به بالا تشکیل داده است. جامعه آماری این تحقیق ۱۱۰۰ نفر بوده است که بر اساس جدول کرجسی و مورگان تعداد ۲۸۵ نفر به عنوان نمونه انتخاب شدند. روش نمونه‌گیری تصادفی ساده است. ابزار پژوهش پرسشنامه محقق ساخته بوده است. پایایی ابزار از طریق ضریب آلفای کرونباخ آن که ۰/۸۶۶ بود مورد تایید قرار گرفت. روایی آن از طریق انجام تحلیل عاملی و همچنین روایی صوری از طریق نظر اساتید خبره و همچنین کارشناسان خبره شرکت پایانه‌های نفتی مورد تایید قرار گرفت. به منظور آزمون فرضیه‌های ارائه شده ازآزمون همبستگی پیرسون و رگرسیون چند متغیره استفاده شد. یافته‌ها نشان داد عوامل آموزشی، عوامل سازمانی، انتظار و سودمندی درونی با انگیزه کارکنان جهت شرکت در دوره‌های آموزشی ضمن خدمت به طور مستقیم رابطه معنادار دارد و متغیر عوامل آموزشی قوی‌ترین پیش‌بین برای انگیزش کارکنان جهت شرکت در دوره‌های آموزشی ضمن خدمت می‌باشد. به مدیران و برنامه‌ریزان آموزشی شرکت پایانه‌های نفتی ایران پیشنهاد شد که برای بالا بردن انگیزه کارکنان باید بر عوامل آموزشی، سازمانی، انتظار و سودمندی درونی تمرکز داشته باشند</field></doc></add>