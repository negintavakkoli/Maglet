<add><doc><field name="journal_id">10001</field><field name="abstract">با توجه به گسترش رقابت و مواجه‌شدن مشتریان با انبوهی از کالاها و خدمات از سوی عرضه‌کنندگان مختلف، تبلیغات یکی از مهم‌ترین ابزارهای رساندن صدای شرکت‌ها به بازارها است. با توجه به اینکه تبلیغات برای بنگاه‌ها، هزینه‌های زیادی در بردارد و سالانه میلیون­­ها ریال صرف آن می­شود، همواره مدیران بنگاه­های اقتصادی انتظار دارند بازدهی متناسب با این میزان سرمایه‌گذاری به دست آورند. این مقاله با هدف پاسخگویی به این پرسش، تأثیر هزینۀ تبلیغات در عملکرد مالی شرکت‌های پذیرفته‌شده در بورس اوراق بهادار را با میانجی­گری ارزش برند بررسی کرده است. در این پژوهش، داده‌های مربوط به 88 شرکت به‌صورت ترکیبی و برای دورۀ زمانی 1389 تا 1394 با استفاده از رگرسیون چندمتغیره تجزیه ‌و تحلیل شده است. در این پژوهش از معیار کیو توبین برای سنجش ارزش برند استفاده‌ شده است. نتایج پژوهش نشان داد ارزش برند، نقش میانجی در ارتباط بین هزینۀ تبلیغات و عملکرد مالی (نرخ بازده دارایی­ها و نرخ بازده حقوق صاحبان سهام) بر عهده دارد.</field></doc></add>