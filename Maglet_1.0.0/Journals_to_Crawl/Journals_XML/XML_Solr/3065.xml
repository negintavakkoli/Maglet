<add><doc><field name="journal_id">10014</field><field name="abstract">هدف پژوهش حاضر بررسی تاثیر سرمایه روان‌شناختی و مسئولیت­ پذیری اجتماعی بر تعهد سازمانی عاطفی و خلاقیت کارکنان با تبیین نقش درگیری شغلی بود. این پژوهش از نظر هدف، کاربردی و از نظر نحوه گردآوری داده­‌ها، توصیفی- پیمایشی به شمار می‌رود. جامعه آماری این تحقیق کارکنان شرکت گاز استان کرمان بودند. برای برآورد حجم نمونه به تعداد ۲۲۹ نفر، از فرمول کوکران و برای شناسایی و انتخاب نمونه از جامعه، از روش نمونه­ گیری تصادفی ساده استفاده شد. برای جمع ­آوری داده ­ها از پرسشنامه‌های استاندارد سرمایه روان‌شناختی، درگیری شغلی، تعهد سازمانی عاطفی، مسئولیت­ پذیری اجتماعی سازمانی و خلاقیت استفاده شد که روایی آن‌ها از طریق روایی سازه و تحلیل عاملی تاییدی و پایایی آن‌ها با آلفای کرونباخ محاسبه گردید. برای تجزیه و تحلیل داده­‌ها نیز از مدل ­سازی ­معادلات ­ساختاری و نرم ­افزار LISREL استفاده شد. یافته­‌ها نشان­ می­ دهد که سرمایه روان‌شناختی تاثیر معناداری بر مسئولیت­ پذیری اجتماعی، درگیری شغلی و تعهد سازمانی عاطفی دارد، مسئولیت ­پذیری اجتماعی نیز تاثیر معناداری بر درگیری شغلی و خلاقیت دارد و تعهد سازمانی عاطفی نیز دارای تاثیری معنادار بر خلاقیت است.</field></doc></add>