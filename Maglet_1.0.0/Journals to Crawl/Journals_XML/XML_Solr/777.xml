<add><doc><field name="journal_id">10038</field><field name="abstract">مصالح سنگی از جمله مصالح طبیعی هستند که در ساختمان انواع سازه­های حفاظتی سواحل بویژه موج شکنهای توده سنگی بکار برده می­شوند. ویژگی­های مهندسی سنگها از جمله دوام و مقاومت آن در برابر عوامل مخرب و مهاجم حاکم بر محیط­های دریایی از مهمترین ویژگی هایی است که مصالح مورد استفاده در ساخت سازه­های دریایی باید از آن برخوردار باشند. دوام تابعی از ویژگی­های سنگ و محیط یا شرایطی است که در آن قرار می­گیرد. ضرورت ارزیابی ویژگی­های مهندسی مصالح سنگی مصرفی در این سازه‌ها از دیدگاه دوام و زوال پذیری با توجه به اهمیت اقتصادی و بعضا" نظامی بنادر و تسهیلات ساحلی احداث شده در نوار ساحلی جنوب ایران مشخص می­شود. در این مقاله ضمن بررسی مصالح سنگی مصرفی و اخذ بیش از ۸۰۰ نمونه از این مصالح از حدود ۲۷ موج شکن توده سنگی احداث شده در طول حدود ۱۰۰۰ کیلومتر از سواحل جنوب کشور از بندر عامری تا چابهار و توجه به نتایج حاصل از بررسیهای مشاهده‌ای و انجام آزمایش­های مهندسی سنجش دوام، روابط تجربی از برقراری ارتباط بین پارامترهای فیزیکی، مقاومتی و دوام دارای سنگها استخراج گردیده و در نهایت معیارهای انتخاب سنگ برای سه گروه سنگ­های آهکی، آذرین و سنگ­های زیستی تخریبی (لوماشل‌ها) بطور مجزا پیشنهاد شده است. </field></doc></add>