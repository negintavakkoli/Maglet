<add><doc><field name="journal_id">10018</field><field name="abstract"> صنعت بالگردی کشور با سابقه ‌ ای چندین ده ‌ ساله به دلیل وجود بازار مناسب داخلی و تأثیر بر اشتغال و توسعة سایر بخش ‌ های صنعتی، از جذاب ‌ ترین بخش ‌ های صنعتی جهت سرمایه ‌ گذاری محسوب می‌‌ شود. هدف اصلی این پژوهش شناسایی عوامل مؤثر بر شکل ‌ گیری و توسعة خوشة صنعتی بالگرد کشور است. در این مطالعه، با مرور ادبیات مربوط به خوشه ‌ های صنعتی و نظام ‌ بخشی نوآوری، عوامل مؤثر در قالب مدل اولیه ‌ ای دسته ‌ بندی و سپس از طریق مصاحبه با ۲۰ نفر از خبرگان حوزة سیاست ‌ گذاری علم و فناوری و صنعت بالگردی کشور، بومی ‌ سازی و اصلاح شده است. این مدل نیز به روش تحلیل عاملی تأییدی و تحلیل مسیر و با جمع ‌ آوری پرسشنامه از نمونة ۴۰۴ نفری جامعة آماری پژوهش مورد آزمون قرار گرفته است. نتایج تحلیل مسیر نشان می‌‌ دهد که عوامل اقتصادی و مرتبط با بازار، عوامل علمی و فناورانه، عوامل صنعتی، عوامل سیاسی و عوامل انسانی در شکل ‌ گیری و توسعة خوشة صنعتی بالگردی کشور تأثیر داشته ‌ اند. </field></doc></add>