<add><doc><field name="journal_id">10042</field><field name="abstract"> هرساله، سازمان‌ها مبالغ سنگینی را به منظور بهبود عملکرد کارکنان خود در زمینه آموزش و توسعه کارکنان سرمایه‌گذاری می‌کنند. با توجه به مطالعات انجام شده، بسیاری از این برنامه‌ها اثربخش نبودند و صرفه اقتصادی را در پی نداشتند. یکی از دلایل اثربخشی اندک این نوع از سرمایه گذاری‌ها در سازمان، بی‌توجهی به یافته‌های علم آموزش و به خصوص برنامه درسی در مدل‌های آموزشی محیط کار می‌باشد. برنامه درسی محیط کار به‌عنوان یکی از وجوه نوظهور مطالعات آموزش محیط کار، به دنبال کاربست یافته‌های رشته مطالعاتی برنامه‌ درسی در یادگیری محیط کار می‌باشد. هدف این پژوهش، بررسی عوامل مؤثر بر استقرار الگوی برنامه‌ درسی محیط کار در اسناد مرتبط و شناسایی پیامدهای اقتصادی آن است. از این رو ابتدا اسناد و مدارک مربوطه بررسی شدند. جامعه پژوهش کلیه آثار منتشرشده در این حوزه از سال ۱۹۹۳ تا ۲۰۱۷ در هشت پایگاه اطلاعاتی معتبر است. نمونه موردبررسی شامل ۳۶ سند است. عوامل مؤثر بر استقرار برنامه درسی محیط کار در محتوای اسناد با استفاده از نرم‌افزار MAXQDA۱۸، دسته‌بندی و سازمان‌دهی شدند و سپس به منظور اعتبارسنجی این عوامل، از تکنیک دلفی استفاده شد. مهم‌ترین عوامل شناسایی شده عوامل فردی، عوامل زمینه‌ای و عوامل شغلی می‌باشند. در نهایت پیامدهای رشد و توسعه اقتصادی استقرار برنامه درسی در سازمان‌ها در اسناد مورد بررسی قرار گرفت که شامل عوامل فردی (بهبود فرایند یادگیری، بهبود روابط با همکاران، افزایش تعلق کاری و پیشرفت شغلی) و عوامل سازمانی (یادگیری سازمانی، بهبود فرایند، بهبود محصول، پایین آمدن هزینه، توسعه سرمایه انسانی) می‌باشد. 

 
 
 
 
 این مقاله برگرفته از رساله دکتری زهرا سادات مهماندوست با عنوان طراحی و اعتباربخشی برنامه درسی محیط کار (مورد شرکت نفت و گاز پارس می‌باشد. 
 
 
 
 
</field></doc></add>