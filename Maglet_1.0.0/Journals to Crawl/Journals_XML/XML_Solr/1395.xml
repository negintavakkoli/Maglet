<add><doc><field name="journal_id">10005</field><field name="abstract"> تصویر سازمانی، یکی از مهم‌ترین عوامل تأثیرگذار در رشدو یا عقب ‎ ماندگی سازمان‌هاست. سازمان ‎ ها باید نسبت به شناخت و درک تصویر خود بکوشند و به دنبال راهکارهایی جهت بهبود این تصویر باشند، زیرا با ایجاد تصویر ذهنی مثبت می‌‎ توانند به بالاترین درجات پیشرفت دست یابند. تحقیق حاضر با هدف شناسایی ابعاد تصویر سازمانی در دانشگاه به منظور ارایه مدل مناسب انجام گرفته است. لذا در این پژوهش، به بررسی دقیق مبانی نظری و ادبیات تحقیق و بررسی پیشینه ‎ های پژوهشی مرتبط، پرداخته شد و بدین ترتیب مؤلفه‎های تشکیل دهنده تصویر سازمانی استخراج گردید. سپس، مؤلفه‎های مستخرجه مورد نظرخواهی اعضای هیئت علمی دانشگاه ‎ های استان گلستان قرار گرفت تا میزان اهمیت و اولویت هر یک از مؤلفه‎ها بررسی و ابعاد تشکیل دهنده آن شناسایی شوند. پژوهش بر حسب هدف کاربردی و بر حسب روش توصیفی، از نوع اکتشافی بود که از طریق تحلیل عاملی و معادلات ساختاری صورت پذیرفت. یافته ‎ ها نشان داد که تصویر سازمانی در دانشگاه ‎ های استان گلستان دارای ۱۴ بعد و ۷۲ مؤلفه است. از بین ۱۴ بعد تصویر سازمانی که شامل فناوری دانشگاه، مدیریت، عملکرد بخش پژوهشی، مهارت ارتباطی و رسانه، عملکرد روابط عمومی، محیط فیزیکی و نمادهای دانشگاه، عملکرد آموزش، کیفیت امکانات و خدمات، محیط کار، شهرت و پیشینه دانشگاه، شاخص روابط انسانی، نوآوری، فعالیت­های فرهنگی و آینده و چشم­انداز مالی هستند؛ فناوری دارای بالاترین اولویت در شکل ‎ گیری مدل بود. </field></doc></add>