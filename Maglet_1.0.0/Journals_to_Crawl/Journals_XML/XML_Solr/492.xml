<add><doc><field name="journal_id">10001</field><field name="abstract">هدف پژوهش حاضر، مطالعۀ مدیریت سرمایه در گردش و ارتباط آن با عملکرد و سرمایه­گذاری است. بدین‌منظور، داده‌های تابلویی ۱۵۵ شرکت پذیرفته‌شده در بورس اوراق بهادار تهران در سال­های ۱۳۸۹ تا ۱۳۹۳ با استفاده از روش‌های رگرسیون چندمتغیره و الگو‌سازی داده­های ترکیبی بررسی شد. نتایج بررسی­ها نشان داد ارتباطی غیرخطی بین مدیریت سرمایه در گردش و عملکرد سهام شرکت (بازده سهام) شرکت وجود دارد (این ارتباط در سطوح پایین سرمایه در گردش، مستقیم و در سطوح بالای آن، معکوس است) و علاوه بر آن، ارتباطی غیرخطی بین مدیریت سرمایه در گردش و عملکرد عملیاتی (بازده دارایی­های) شرکت وجود دارد؛ به‌گونه‌ای که این ارتباط در سطوح پایین سرمایه در گردش، مستقیم و در سطوح بالای آن، معکوس است. همچنین در سطوح بالای سرمایه در گردش، ارتباط معکوسی بین مدیریت سرمایه در گردش و سرمایه­گذاری شرکت مشاهده شد.</field></doc></add>