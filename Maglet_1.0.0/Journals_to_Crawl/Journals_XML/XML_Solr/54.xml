<add><doc><field name="journal_id">10002</field><field name="abstract"> هدف: هدف از انجام پژوهش حاضر، شناسایی نقش یا نقشهای مدیران گروههای آموزشی در ایجاد و تقویت تسهیم دانش در میان استادان دانشگاهها بود تا از این طریق بتوان نقش مدیران گروهها را در این امر به طور بارزتر و شفاف‌تر پیدا و هشدار‌های لازم را ارائه کرد. روش: جامعۀ آماری پژوهش را اعضای هیئت علمی و مدیران گروههای آموزشی کلیۀ دانشگاههای مازندران تشکیل دادند. بدین منظور، ۱۵ نفر از استادان با تجربه، به روش نمونه‌گیری در دسترس، انتخاب شدند و با آنان مصاحبه شد. داده‌های پژوهش به شیوۀ مصاحبۀ عمیق با پرسشهای مختلف و بازپاسخ جمع‌آوری شد. یافته‌ها: ۱۲۰ عبارت شاخص و بارز بیان‌شده از سوی مصاحبه‌شوندگان، استخراج و پس از کدگذاری باز، در قالب ۱۸ بعد از نقشهای مدیران گروههای آموزشی در رابطه با تسهیم دانش که ابعاد مهم فردی، عاطفی، علمی، اجتماعی، سیاسی، فرهنگی و مذهبی آنان را شامل می‌شد، گنجانده شد. نتیجه‌گیری: مصاحبه‌شوندگان بیشترین نقش مدیران گروهها را در برگزاری مناسب جلسات گروههای آموزشی در راستای تسهیم دانش اعلام کردند.</field></doc></add>