<add><doc><field name="journal_id">10001</field><field name="abstract">جهانی شدن مالی با ویژگی‌هایی همچون افزایش تحرک سرمایه در سطح بین­المللی، کاهش موانع در مسیر سرمایه‌گذاری­های مشترک و افزایش سرمایه­گذاری مستقیم خارجی و تأثیری که بر بازار اوراق بهادار دارد، توجه بسیاری از کشورهای در حال توسعه را به خود جلب نموده است. از اینرو، در این پژوهش با مطالعه پویایی رفتار بازارهای اوراق بهادار کشورهای تولید کننده نفت منطقه خاورمیانه شامل ایران، بحرین، امارات متحده عربی، عربستان، عمان، قطر و کویت، طی سال­های ۲۰۰۲- ۲۰۱۱ با استفاده ازمدل همبستگی شرطی پویا (DCC)، این نتیجه به‌دست آمد که بازارهای اوراق­ بهادار کشورهای مورد مطالعه همبستگی پایینی با یکدیگر دارند. در نتیجه می­توان با سرمایه‌گذاری‌های مشترک در طی فرآیند جهانی شدن مالی، از منافع متنوع­سازی سبد دارایی بین­المللی بهره برد. وجود این منافع بالقوه، انگیزه مطالعه تأثیر جهانی شدن مالی بر ریسک بازار اوراق بهادار را با استفاده از روش داده­های تابلویی پویا فراهم می­کند. نتایج نشان می­دهد جهانی شدن مالی در شرایط فعلی در کشورهای مورد مطالعه، به کاهش نوسان‌های بازار اوراق بهادار منجر نمی‌شود که دلیل این امر را می­توان در ساختار مالی ناکارا و شکننده کشورهای مذکور یافت، که ضرورت توسعه کیفی و کمی هر چه بیشتر زیرساخت­های بازارهای مالی کشورهای مذکور در تعامل با کشورهای دیگر را برجسته‌تر می­سازد.</field></doc></add>