<add><doc><field name="journal_id">10014</field><field name="abstract">       امروزه ویژگی‌های روان‌شناختی مدیران از جمله عوامل اثرگذار در موفقیت سازمان‌ها و عنصر اصلی توانمندسازی نیروی انسانی می‌باشد. هدف از پژوهش حاضر، شناسایی و ارائه مدل ساختاری ویژگی‌های روان‌شناختی مدیران عالی در مناطق نفتی استان آذربایجان غربی بود که با روش ترکیبی(کمّی           کیفی) مورد بررسی قرار گرفت. در بخش‌کیفی، پارادیم پُست‌مدرن، استراتژی پدیدارشناسی و تکنیک تحلیل محتوای پنهان با مصاحبه نیمه‌ساختاریافته (عمیق) با 16 نفر از مدیران عالی (تا حد اشباع نظری) انجام گرفت. برای نمونه‌گیری از روش نمونه‌گیری هدفمند     (قضاوتی) استفاده شد و در مصاحبه‌ها از نفر 10 به بعد، اشباع نظری حاصل گردید. در بخش کمّی با استفاده از مدل‌سازی معادلات ساختاری به روش حداقل مربعات جزئی، پایایی و روایی ابزار به‌دست آمده مورد تایید قرار گرفت. مصاحبه‌ها از طریق کدگذاری باز و کدگذاری محوری با نرم‌افزار      MAX QDA 12        ‌‌      و جهت تأیید ابزار به‌دست آمده از نرم‌افزار      Smart Pls 2        استفاده شد. ویژگی‌های روان‌شناختیِ مدیران عالی در جامعه‌ی مورد بررسی در چهارمولفه‌ی نوع‌دوستی، آرزومندی، دوراندیشی و سازگاری با دیگران شناسایی گردید و یک مدل ساختاری بر اساس این مولفه‌ها ارائه و پایایی و     برازش مدل جدید مورد سنجش قرار گرفت.  </field></doc></add>