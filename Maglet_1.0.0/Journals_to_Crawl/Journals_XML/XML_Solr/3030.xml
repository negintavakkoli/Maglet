<add><doc><field name="journal_id">10014</field><field name="abstract"> هدف از این پژوهش بررسی رابطه بین رهبری پدرسالارانه و سکوت کارکنان با تاکید بر نقش تعدیل‌کننده عدالت سازمانی است. روش پژوهش توصیفی از نوع همبستگی و جامعه آماری تحقیق، کارکنان شرکت گاز استان چهارمحال و بختیاری به تعداد ۲۳۰ نفر بوده است. نمونه آماری با استفاده از جدول کرجسی و مورگان و به روش نمونه‌گیری تصادفی۱۴۰ نفر به دست آمد. برای جمع ‌آوری داده‌ها از سه پرسشنامه استاندارد رهبری پدرسالارانه چنگ و همکاران (۲۰۰۴)، سکوت‌سازمانی واکولا و بوراداس (۲۰۰۵) و عدالت‌سازمانی نیهوف و مورمن (۱۹۹۳) استفاده شد. پایایی پرسشنامه‌ها با استفاده از ضرایب آلفای کرونباخ به ترتیب ۰/۸۶، ۰/۷۳و۰/۷۹ ب دست آمد. برای تجزیه و تحلیل داده‌ ها‌، از نرم‌افزارهای SPSS و AMOS استفاده گردید. یافته‌ ها‌ ی تحقیق نشان می‌‌دهد که بین رهبری پدرسالارانه، رهبری مستبدانه، رهبری خیرخواهانه و رهبری اخلاقی با سکوت سازمانی با در نظرگرفتن نقش تعدیل‌ کننده ‌ عدالت سازمانی رابطه وجود دارد. با توجه به این که مقدار سطح معناداری کمتر از میزان خطای ۰/۰۵ و مقدار بحرانی بیشتر از محدوده قابل قبول یعنی ۱/۹۶ می‌باشد، تمامی فرضیات پژوهش تایید شد. </field></doc></add>