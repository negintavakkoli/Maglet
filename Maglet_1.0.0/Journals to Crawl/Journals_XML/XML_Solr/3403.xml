<add><doc><field name="journal_id">10018</field><field name="abstract">فرآیند توسعه محصول جدید یکرویکرد نوین برای بقا در محیط رقابتی است و عوامل کلیدی موفقیت واسطه‌ای برای کسب مزیت‌های رقابتی است. همراستایی مدیریت تغییر فناوری (با هدف برنامه‌ریزی برای کسب فناوری و پر کردن شکاف فناورانه) و فرآیند توسعه محصول یک ضرورت جدی میباشد. هدف این تحقیق اولویت‌بندی کارکردهای مدیریت فناوری در فرآیند توسعه محصول با معیار ارتقای اثربخشی فرآیند و از طریق عوامل کلیدی موفقیت فرآیند و با بهره‌گیری از مطالعه موردی در یک صنعت دانش‌بنیان می‌باشد. این تحقیق از نوع توصیفی پیمایشی است که در آن، با توجه به فقدان داده‌های قطعی، روش تحلیل سلسله مراتب فازی مورد استفاده قرار گرفت. بر اساس دیدگاه صاحبنظران، ۵ کارکرد اصلی مدیریت فناوری شناسایی و ۳ گروه عوامل کلیدی موفقیت (معیار اثربخشی فرآیند) برای اولویت‌بندی کارکردهای مدیریت فناوری استفاده شد. نتایج تحقیق نشان داد کارکرد شناسایی و انتخاب فناوری در مرحله امکان‌سنجی، کارکرد اکتساب فناوری در مرحله توسعه سیستمی و کارکرد بهره‌برداری در مرحله توسعه فناوری از بیشترین اولویت برخوردار است. بر اساس نتایج این تحقیق (شناسایی رابطه کارکردهای مدیریت فناوری و مراحل فرآیند)، زمینه طراحی الگوی مدیریت فناوری در بستر فرآیند با هدف همسویی، یکپارچگی و تقویت تناسب و افزایش بهره‌وری کل نظام‌های مدیریتی ایجاد می‌گردد.</field></doc></add>