<add><doc><field name="journal_id">10042</field><field name="abstract">تحقق رضایتمندی در محیط‌های سکونتی، از عوامل متعددی شکل می‌گیرد که یکی از این عوامل، مؤلفه‌های اقتصادی شهر می‌باشد. شاخص‌های اقتصادی در کنار سایر مؤلفه‌های کالبدی، فرهنگی، اجتماعی و غیره، در ارزیابی ساکنان از محیط‌های سکونتی‌شان، بر میزان جذب و نگهداشت جمعیت در بافت‌های شهری، مؤثر هستند و به عنوان یکی از عوامل مهم تأثیرگذار بر انگیزه خانوار به منظور جابه‌جایی سکونتی مطرح می‌شوند. هدف این مقاله، ارزیابی مؤلفه‌های اقتصادی بر روی رضایتمندی سکونتی و تأثیر آن بر جابه‌جایی خانوار در محله نارمک با توجه به سابقه آن در شهر تهران می‌باشد. همچنین این مقاله با استفاده از روش توصیفی- تحلیلی، به جمع‌آوری اطلاعات پرداخته و با توجه به حجم نمونه، ۳۷۵ پرسشنامه تهیه شد. تجزیه و تحلیل داده‌ها نیز با استفاده از نرم‌افزار SPSS و شاخص CSM انجام شدند. نتایج تحقیق بیانگر رضایت افراد از مؤلفه‌های دسترسی، حمل‌ونقل و امنیت در محدوده و نارضایتی پایین ساکنین از واحدهای مسکونی، خدمات و تسهیلات در محله می‌باشد که این مسائل سبب شده ۵۹/۲ درصد تمایل به جابه‌جایی و ۴۰/۸ درصد عدم‌تمایل به جابه‌جایی مسکونی با وجود مشکلات حاضر باشند.</field></doc></add>