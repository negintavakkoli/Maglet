<add><doc><field name="journal_id">10006</field><field name="abstract"> یکی از موضوعات مهمی که اخیرا پیرامون سرمایة اجتماعی به آن توجه زیادی می‌شود، اخلاق است. به همین منظور، هدف این پژوهش مطالعة تجربی تأثیر رهبری اخلاقی بر تولید سرمایة اجتماعی در سازمان‌های دولتی با مطالعة سازمان ثبت اسناد و املاک است. پژوهش حاضر از نوع کاربردی و به روش توصیفی- همبستگی اجرا شد. نمونة این تحقیق ۲۰۲ نفر از کارمندان ثبت اسناد شهر تهران بود. ابزار پژوهش دو پرسشنامة تخصصی (سرمایة اجتماعی و رهبری اخلاقی) بود. با به‌کارگیری تکنیک مدلسازی معادلات ساختاری، نتایج حاکی از تأثیر رهبری اخلاقی بر هر سه بعد سرمایة اجتماعی (بعد ساختاری، بعد ارتباطی و بعد شناختی) است. نتایج تحلیل داده‌ها نشان داد نقش رهبری اخلاقی بر تولید سرمایه‌های اجتماعی در سازمان‌های دولتی معنادار است، بدان معنا که با به‌کارگیری رهبری اخلاقی می‌توان برای اعضای سازمان آیندة مشترکی متصور شد که سبب ایجاد وحدت میان اعضای سازمان خواهد شد. این وحدت سرانجام به تعامل سازنده و آن هم به رابطه‌ای برد - برد میان اعضا می‌انجامد.</field></doc></add>