<add><doc><field name="journal_id">10013</field><field name="abstract">هدف از پژوهش حاضر، ارائه مدل‌ بومی‌سازی برندینگ مهارت آموزی و کارآفرینی فردی و اجتماعی در نظام آموزش و پرورش ایران بوده، روش تحقیق ترکیبی و طرح تحقیق نیز از نوع طرح تحقیق آمیخته اکتشافی است. در بخش کیفی با استفاده از روش «نمونه‌های حاوی اطلاعات غنی» با ۲۰ نفر از اساتید رشته‌های مدیریت آموزشی، کارآفرینی و مدیریت دولتی در دانشگاه‌های آزاد استان مازندران و مدیران ارشد و میانی اداره آموزش و پرورش استان مازندران، با روش دلفی و استفاده از پرسشنامه‌های نیمه‌ساختاریافته؛ مصاحبه گردید. نتایج حاکی از آن بوده که عوامل داخلی زمینه‌ساز برند دارای ابعاد: ریسک‌پذیری مدیران، زیرساختهای مالی، اجتماعی و قانونی، برنامه‌ریزی استراتژیک، حمایت مدیران ارشد سازمان، کیفیت آموزشی و فرهنگ و محیط مدارس، عوامل خارجی: قدرت برند سازمان، حمایت دولت، طرح‌های تشویقی، پیامدهای داخلی: انگیزش، گرایش کارآفرینانه در مدرسه، تشویق و حمایت و پیامدهای خارجی: ارزش ویژه برند سازمان، رضایت جامعه و افکار عمومی، جذب دانش آموزان مستعد و نوآور، عملکرد کلی مطلوب و مسئولیت اجتماعی سازمان، بود. در بخش کمی تحقیق، پرسشنامه محقق ساخته‌ای با روش نمونه‌گیری طبقه‌ای نسبی چندمرحله‌ای در بین ۳۶۴ تن از معلمان مدارس دخترانه و پسرانه دوره دوم متوسطه استان مازندران توزیع و داده‌ها با روش تحلیل عاملی اکتشافی و تائیدی با نرم افزارهای SPSS و AMOSتحلیل گردید. نتایج بخش کمی نشان داد که تاثیر تمامی ابعاد عوامل داخلی و خارجی زمینه‌ساز برند بر برندسازی مهارت‌آموزی و کارآفرینی فردی و اجتماعی و این متغیر هم بر پیامدهای داخلی و خارجی برندسازی مورد تائید واقع شدند.</field></doc></add>