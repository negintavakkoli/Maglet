<add><doc><field name="journal_id">10014</field><field name="abstract">سازمان‌ها به منظور ارتقای کمیت و کیفیت خدمات، افزایش رقابت، کارایی و کاهش هزینه‌ها و همچنین موفقیت در چالش‌های جامعه امروزی باید بهبود و افزایش بهره وری منابع انسانی را مورد توجه قرار دهند و با توجه به اینکه فناوری اطلاعات عامل مهمی در بهبود بهره وری به شمار می‌رود پژوهش حاضر با هدف بررسی تأثیر پذیرش فناوری اطلاعات بر عوامل تقویت کننده بهره وری منابع انسانی در ستاد مرکزی شرکت گاز استان لرستان صورت گرفته است. تعداد اعضاء در زمان تحقیق (۲۱۸) نفر بوده است. این مطالعه توصیفی – تحلیلی در پاییز سال ۱۳۹۱ انجام شده است. گردآوری داده‌ها به وسیله پرسشنامه به صورت لیکرت ۵ گزینه‌ای بود. روایی پرسشنامه از طریق نظرات اساتید و متخصصان و پایایی آن نیز با انجام پیش آزمون در ۲۰ نفر از افراد جامعه پژوهش انجام شد و با میانگین ضریب همبستگی ۹۱/۲۷ تایید شدند. نتایج تحقیق مشان داد که چهار فرضیه مورد پذیرش قرار گرفت که شامل (آموزش با مقدار ۰/۲۹۰+، مشارکت با مقدار ۰/۴۸۳+، تعهد با مقدار ۰/۱۴۵+ و رضایت با مقدار۰/۱۲۱+ بر بهره وری منابع انسانی تاثیر گذارند و دلایل رد سه فرض دیگر (حقوق و دستمزد، ارزیابی عملکرد و خلاقیت شغلی) در این تحقیق احراز نشد. </field></doc></add>