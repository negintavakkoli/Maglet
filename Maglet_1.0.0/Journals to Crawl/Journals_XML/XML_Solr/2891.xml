<add><doc><field name="journal_id">10014</field><field name="abstract"> یکی از راهکارهایی که امروزه برای استفاده از مهمترین دارایی‌های سازمان در حوزه مدیریت منابع انسانی ارائه شده است، مدیریت استعدادهاست. از این رو، بررسی تأثیر مؤلفه‌های مدیریت استعداد بر رضایت شغلی و تعهد سازمانی کارکنان دانشی در پژوهش حاضر هدف قرار گرفت. این تحقیق از نظر هدف، کاربردی و از نظر روش گردآوری داده‌ها، از نوع پیمایشی است و از منظر روش شناختی در دسته پژوهش‌های کمی و اثبات گرایی قرار دارد. جامعه آماری پژوهش را کارکنان دانشی پژوهشگاه صنعت نفت با حدود ۷۰۰ نفر تشکیل داد. حجم نمونه ۲۰۲ نفر و به روش نمونه‌گیری تصادفی انتخاب شد. ابزار گردآوری داده‌ها، پرسشنامه مدیریت استعداد محقق ساخته، رضایت شغلی مینه سوتا و تعهد سازمانی آلن و مایر در مقیاس پنج درجه‌ای لیکرت بود. روایی هر سه پرسشنامه از نظر صوری و محتوایی مورد بررسی قرار گرفت و پایایی آنها نیز با اجرای آزمایشی و محاسبه ضریب آلفای کرونباخ محاسبه شد. نتایج پژوهش نشان داد که مؤلفه‌های مدیریت استعداد بر رضایت شغلی (به جز مؤلفه جذب استعدادها) و تعهد سازمانی کارکنان (به جز مؤلفه ارزیابی استعدادها) تأثیر مثبت و معناداری دارد. 
 
 </field></doc></add>