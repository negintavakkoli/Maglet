<add><doc><field name="journal_id">10014</field><field name="abstract">1
پژوهش حاضر با هدف بررسی رابطه سرپرستی سوءاستفاده‌گرانه با طفره‌روی اجتماعی از دید کارکنان یک شرکت دولتی با روش توصیفی- تحلیلی و از نوع پیمایشی به رشته تحریر درآمده است. جامعه آماری تحقیق 250 نفر از کارکنان شرکت می‏باشد. ابزار اندازه‏گیری در این پژوهش پرسشنامه‌ای مشتمل بر 3 سوال مشخصات فردی و 15 سوال درخصوص آزمون فرضیه‌هاست. پایایی پرسشنامه‌ از ضریب آلفای کرونباخ 912/0 حاصل گردید. روش آماری نیز از آزمون کلموگروف‌– اسمیرنف برای بررسی نرمال بودن توزیع داده‌ها، همچنین برای آزمون فرضیات تحقیق، آزمون ضریب همبستگی پیرسون و برای برازش مدل رویکرد تحلیل معادلات ساختاری استفاده شده است. نتایج حاصل از این پژوهش نشان داد که  بین سرپرستی سوءاستفاده‌گرانه و طفره‌روی اجتماعی کارکنان شرکت رابطه مستقیم و معناداری وجود دارد. و نتایج حاصل از ارزیابی برازش مدل ساختاری نشان می‌دهد که به‌ ازای یک واحد تغییر در متغیر سرپرستی سوء استفاده‌گرانه، متغیر طفره‌روی اجتماعی 82/0 تغییر خواهد یافت.</field></doc></add>