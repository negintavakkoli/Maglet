<add><doc><field name="journal_id">10040</field><field name="abstract">خشونت علیه زنان بویژه همسرآزاری یک سوم زنان را در سراسر جهان درگیر کرده است.  این طرح با شیوه تحلیل مقطعی درباره زنان دارای همسر تحت پوشش دانشگاه علوم پزشکی تهران در  سال 1380 انجام گرفت . تعداد 384 نفر از زنان متأهل از شش مرکز بهداشتی درمانی با روش نمونه گیری چند مرحله ای به طور تصادفی انتخاب شدند و در حضور کارشناسان بهداشت خانواده آموزش دیده ناظر بر اجرای طرح ، پرسشنامه را تکمیل کردند.  
تجزیه و تحلیل اطلاعات  نشان می دهد : میزان شیوع همسرآزاری در حد رواج آن در کشورهای غربی یعنی  7/41 درصد و سه نوع همسرآزاری که با بیشترین فراوانی عبارتند از: (1) قهر و کم محلی از جانب همسر 1/63 درصد (2) تحقیر و سرزنش 5/37 درصد و (3) فحش و ناسزا 30 درصد که از گسترش شکل های روانی همسرآزاری در جامعه حکایت دارد.
با هدف کنترل عوامل مخدوش کننده، از الگوی تحلیل همبستگی خطی استفاده و در نهایت چهار عامل مرتبط با همسرآزاری شناخته شدند :
1-	مشاهده ضرب و شتم مادر توسط پدر در دوران کودکی 
2-	تجربه توهین و تحقیر مادر توسط پدر در دوران کودکی 
3-	ناراحتی روانی زنان
4-	سابقه کیفری شوهر</field></doc></add>