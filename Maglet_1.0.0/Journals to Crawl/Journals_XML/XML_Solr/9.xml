<add><doc><field name="journal_id">10002</field><field name="abstract">   هدف:    این پژوهش با هدف شناخت جایگاه سرمایۀ اجتماعی در دانشگاه اسلامی از منظر قرآن کریم انجام شد.    روش:    در تدوین مقاله از روش ترکیبی بهره گرفته شده است؛ بدین معنی که با استفاده از روش تحلیل ثانویه، داده‌های موجود در خصوص مؤلفه‌های سرمایۀ اجتماعی در میان دانشجویان بررسی شد. همچنین با استفاده از شیوۀ اسنادی به شناسایی مؤلفه‌های سرمایۀ اجتماعی در قرآن مبادرت شده است. در نهایت با استفاده از مدل مقایسه‌ای، به تبیین جایگاه و چگونگی ارتباط مؤلفه‌های موجود سرمایۀ اجتماعی در دانشگاه با تعالیم گرانقدر قرآن کریم پرداخته شده است.    یافته‌ها:    بنابر بررسی‌های صورت گرفته، چهار حیطۀ: اعتماد اجتماعی، مشارکت اجتماعی، همبستگی اجتماعی و مدارای اجتماعی، مهم‌ترین مؤلفه‌های سرمایۀ اجتماعی در میان دانشجویان است.    نتیجه‌گیری:    با تحلیل نتایج مقالات نگارش یافته در این خصوص و مقابلۀ آنان با مؤلفه‌های قرآنی سرمایۀ اجتماعی، این‌گونه می‌نماید که دانشگاهها چنان که باید، نتوانسته‌اند به تقویت و گسترش سرمایۀ اجتماعی مبادرت کنند.</field></doc></add>