<add><doc><field name="journal_id">10006</field><field name="abstract">کارآفرینی فرایندی اجتماعی- اقتصادی و تحت تأثیر وجود پیوندها و ارتباطات اجتماعی است. تحقیقات متعددی افزایش فعالیت‌های کارآفرینانه را به سرمایة اجتماعی پیوند داده‌اند. بر همین اساس، تحقیق حاضر با هدف بررسی تأثیر سرمایة اجتماعی بر کارآفرینی سازمانی در کسب‌وکارهای کوچک و متوسط انجام گرفته است. این تحقیق براساس هدف، کاربردی و از نظر ماهیت توصیفی از نوع همبستگی است. جامعة آماری تحقیق شامل همة کارکنان شرکت‌های کوچک و متوسط منطقة ویژة اقتصادی سیرجان در سال 1395 به تعداد 721 نفر بوده است. از این تعداد 251 نفر به شیوة طبقه‌ای تصادفی انتخاب شدند. برای گردآوری اطلاعات دو پرسشنامة سرمایة اجتماعی ناهاپیت و گوشال (1988) و کارآفرینی سازمانی هیل (2003) به‌کار گرفته شد. روایی محتوایی پرسشنامه‌ها براساس نظر خبرگان، و روایی سازۀ آن با روش تحلیل عاملی تأییدی بررسی شد. پایایی آن‌ها نیز با محاسبة ضریب آلفای کرونباخ تأیید شد. داده‌های جمع‌آوری‌شده با روش مدل‌سازی معادلات ساختاری با نرم‌افزار لیزرل تجزیه‌وتحلیل شد. نتایج نشان داد سرمایة اجتماعی تأثیر مثبت و معناداری بر کارآفرینی سازمانی در کسب‌وکار‌های مورد مطالعه می‌گذارد. همچنین، ابعاد سرمایة ساختاری، رابطه‌ای و شناختی به‌ترتیب، اثر بیشتری بر کارآفرینی سازمانی می‌گذارند.
 
   
 </field></doc></add>