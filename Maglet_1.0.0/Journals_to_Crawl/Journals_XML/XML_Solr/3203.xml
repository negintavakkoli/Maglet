<add><doc><field name="journal_id">10006</field><field name="abstract">هدف از این پژوهش بررسی تأثیر رهبری موثق بر خلاقیت و نوآوری کارکنان با توجه به نقش میانجی سرمایۀ اجتماعی بود. روش تحقیق توصیفی- همبستگی و از نوع مدل‌یابی معادلات ساختاری است. جامعة آماری شامل همة کارکنان بانک کشاورزی استان همدان به تعداد ۳۱۳ نفر بود و حجم نمونه بر اساس فرمول کوکران ۲۰۴ نفر تعیین شد. برای گردآوری داده­ها چهار پرسشنامة رهبری موثق، سرمایۀ اجتماعی، خلاقیت و نوآوری به‌کار گرفته شد. برای بررسی روایی پرسشنامه­ها تحلیل عاملی تأییدی اجرا شده و برای سنجش پایایی، ضریب آلفای کرونباخ محاسبه شد. ضرایب آلفا به ترتیب ۹۰ / ۰، ۸۷ / ۰، ۸۹ / ۰ و ۹۱ / ۰ به دست آمد. داده­ها پس از جمع­آوری با به‌کارگیری نرم­افزارهای آماری SPSS و LISREL تحلیل شد. یافته­ها نشان داد اثرات مستقیم رهبری موثق بر سرمایۀ اجتماعی، خلاقیت و نوآوری مثبت و معنادار است. به علاوه، اثرات غیرمستقیم رهبری موثق بر خلاقیت و نوآوری با میانجی­گری سرمایۀ اجتماعی مثبت و معنادار است. بر این اساس مدیران بانک­ها می­توانند در سبک رهبری خود بر ارتباطات دوسویه، تشریک مساعی، اعتماد و مشارکت کارکنان متمرکز باشند، و از این طریق خلاقیت و نوآوری کارکنان را ارتقا دهند.</field></doc></add>