<add><doc><field name="journal_id">10018</field><field name="abstract"> امروزه، نیازسنجی به عنوان یکی از ورودی ‌ های اصلی نظام اکتساب دفاعی در جهان مطرح است که کشورها آن را مبنای برنامه ‌ ریزی ‌ ها، در پیش گرفتن یک رویکرد و تصمیم ‌ گیری ‌ های خود جهت ارائه راه حل برای مقابله با دشمن قرار می‌‌ دهند. با توجه به پویایی، پیچیدگی و عدم قطعیت محیط ‌ های آینده، دیگر رویکرد سنتی به نیازسنجی (تهدیدمحوری)، چندان موثر نیست. عدم استفاده از یک الگوی یکپارچه و جامع نیازسنجی و مبتنی بودن رویکرد فعلی بر تهدیدمحوری، موجب شده است تا اثربخشی فعالیت ‌ های دفاعی کشور به قیمت هزینه ‌ های هنگفت میسر باشد. این پژوهش با هدف طراحی یک الگوی جامع نیازسنجی مبتنی بر قابلیت ‌ محوری و استخراج عناصر احتمالی قابلیت کشور انجام شده است. برای این منظور، ابتدا با روش مطالعه تطبیقی نظام ‌ های نیازسنجی دفاعی کشورهای آمریکا، استرالیا، انگلستان و کانادا مورد بررسی و مقایسه قرار گرفت، سپس با استفاده از روش «فراترکیب» ضمن بررسی کیفی الگوهای استخراج شده، از نقاط قوت آنها استفاده شد و یک الگوی نیازسنجی قابلیت ‌ محور برای کشور طراحی گردید. در ادامه الگوی طراحی شده با استفاده از روش گروه کانونی مورد اصلاح و اعتبارسنجی قرار گرفت. همچنین عناصر قابلیت کشورهای مختلف استخراج گردید و با استفاده از الگوی هفت ‌ اس مکینزی و نظریه قابلیت ‌ های پویا، تحلیل شد. نتایج نشان داد که این عناصر به لحاظ ماهیت، از جنس قابلیت ‌ های پویا هستند و بر ۵ حوزه «سیستم»، «راهبرد»، «کارکنان»، «مهارت ‌ ها» و «سبک مدیریت و رهبری» تمرکز دارند. در پایان فهرستی از عناصر قابلیت برای کشور پیشنهاد گردید. </field></doc></add>