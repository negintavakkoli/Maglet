<add><doc><field name="journal_id">10040</field><field name="abstract">افزایش حضور زنان در محیط‏های کاری، در سال‏های اخیر، توازن میان کار و خانواده را به یکی از چالش‏های پیش روی مدیران معاصر تبدیل کرده‏ است. مقالۀ حاضر با هدف شناخت عوامل تأثیرگذار بر توازن کار‌ خانواده زنان شاغل در تعدادی از دانشگاه‏های شهر تهران انجام شده است. نمونۀ آماری شامل ۲۶۱ نفر از زنان شاغل در این دانشگاه‏هاست. برای جمع‏آوری داده‏ها از پرسشنامه و برای تحلیل آن‏ها از آزمون همبستگی و رگرسیون استفاده شده است. متغیرهای پژوهش عبارت‌اند از حمایت خانوادگی، حمایت سازمانی، انعطاف‏پذیری کار، منابع فردی، و توازن کار خانواده. به منظور بررسی روابط میان متغیرها چهار فرضیه مطرح شده که تأثیر متغیرهای حمایت خانوادگی، حمایت سازمانی، انعطاف‏پذیری کاری، و منابع فردی را بر توازن کار خانواده بررسی می‌کند. نتایج نشان می‏دهد که حمایت خانوادگی و منابع فردی بر توازن کار خانواده تأثیر مثبت دارد، ولی حمایت سازمانی و انعطاف‏پذیری کار بر این متغیر بی‏تأثیر بوده است. به مدیران پیشنهاد شده که به منظور ترویج فرهنگ حامی کار خانواده و نیز فراهم‌کردن فرصت‏‏های انعطاف زمانی و مکانی در کار تلاش کنند.</field></doc></add>