<add><doc><field name="journal_id">10005</field><field name="abstract">شناخت شایستگی‌ها، نقطۀ شروع پیاده‌سازی سیستم‌های متعدد منابع انسانی مانند مدیریت استعداد و جانشین‌پروری در سازمان است. پژوهش حاضر به منظور شناسایی شایستگی‌های مدیریت اثربخش سازمان فرهنگی در دو فاز طراحی و اعتباریابی مدل انجام شد. با انجام مصاحبه‌های نیمه‌ساختاریافته و عمیق با نمونه‌ای 15 نفره از خبرگان فرهنگی و تحلیل تم مصاحبه‌ها انجام شده، مدل به شیوه‌ای کیفی طراحی شد. اعتباریابی مدل از طریق سه مرحلۀ دلفی خبرگان و تحلیل داده‌های حاصل از مصاحبه‌های ساختاریافته و پرسشنامه انجام گرفت. در نهایت مدل شایستگی مدیران سازمان‌های فرهنگی در بر دارندۀ سه شایستگی محوری (منش فرهنگی، انگیزه فرهنگی و هوش نرم)، هشت شایستگی اصلی و 23 شایستگی فرعی طراحی و پیشنهاد شد.</field></doc></add>