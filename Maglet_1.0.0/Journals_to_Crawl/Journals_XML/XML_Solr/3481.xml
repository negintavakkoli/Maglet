<add><doc><field name="journal_id">10018</field><field name="abstract"> روابط میان عوامل موفقیت پروژه ‌ های انتقال فناوری بین ‌ المللی از زمینه ‌ های کلیدی پژوهشی در حوزة مدیریت فناوری است. پژوهش ‌ های پیشین بیشتر به بررسی عوامل مرتبط با گیرنده، منبع، محیط، ماهیت فناوری، روش انتقال و مانند آنها پرداخته ‌ اند. در مقالة حاضر علاوه بر عوامل یاد شده، نقش سازمان تسهیل ‌ گر انتقال فناوری نیز مورد بررسی قرار گرفته است. این پژوهش از نوع کاربردی بوده و با راهبرد پیمایش و بررسی مستندات انجام شده و در آن از روش پژوهش آمیخته (ابتدا رویکرد کیفی و سپس رویکرد کمی) استفاده شده است. فهرست عوامل و معیارهای موفقیت از پژوهش ‌ های پیشین استخراج شده و چارچوب مفهومی موفقیت پروژه ‌ های انتقال فناوری بین ‌ المللی، به ‌ دست آمده است. بر مبنای این چارچوب و با در نظر ‌ گرفتن الزامات سازمان مورد بررسی توسط گروه کانونی، مدل معادلات ساختاری طراحی شد. در این پژوهش، اطلاعات ۱۹۱ پروژه از طریق مصاحبة حضوری و بررسی مستندات موجود جمع ‌ آوری و تحلیل شده است. از آنجا که داده ‌ ها نرمال نبودند؛ برای اعتبارسنجی مدل معادلات ساختاری از روش حداقل مربعات جزئی در نرم ‌ افزار SmartPLS استفاده گردید. یافته ‌ های این پژوهش نشان می‌‌ دهد، آمادگی سازمان تسهیل ‌ گر، بیشترین تأثیر و پس از آن به ‌ ترتیب آمادگی جذب فناوری در گیرنده و قابلیت تبادل فناوری تأثیر معناداری بر موفقیت داشته ‌ اند. همچنین آمادگی انتقال فناوری در منبع، تأثیر معناداری بر موفقیت پروژه ‌ های یاد شده نداشته است. </field></doc></add>