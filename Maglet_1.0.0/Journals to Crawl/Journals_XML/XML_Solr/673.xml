<add><doc><field name="journal_id">10038</field><field name="abstract">روش‌های مختلفی برای تخمین عملکرد ماشین‌های حفر تونل (TBM) برای هر منطقه معرفی‌شده‌اند؛ بنابراین ممکن است که استفاده آن‌ها در دیگر پروژه‌ها با شرایط زمین‌شناسی متفاوت، موجب خطاهایی شود. لذا ضروری است برای هر پروژه از مدل‌هایی استفاده شود که شرایط زمین‌شناسی مشابه­ای را با پروژه دارند. در این مقاله ابتدا با استفاده از داده‌های واقعی عملکرد ماشین در پروژه تونل سازی انتقال آب زاگرس، عملکرد ماشین به‌وسیلهٔ مدل‌های رایج، پیش‌بینی‌شده است. سپس نتایج به‌دست‌آمده از مدل‌های رایج ازجمله مدل‌های تجربی NTNU، Palmestrom (1995)  و مدل تئوریک CSM را با نتایج به‌دست‌آمده از مدل Hassnpour et al. (2009, 2011) که بر اساس داده‌های پروژه‌هایی با شرایط زمین‌شناسی مشابه توسعه داده‌ شده است، مقایسه و اختلاف میان آن‌ها به‌صورت کمی تبیین گردیده است. نتایج این مطالعه نشان می‌دهد که مدل تجربی حسن‌پور و همکاران به دلیل همخوانی بانک اطلاعاتی با پروژه‌های داخلی، نتایج نزدیک‌تر به واقعیت را نسبت به دیگر مدل‌ها نشان می‌دهند. همچنین مدل‌های تجربی NTNU و RMi به دلیل در نظر گرفتن پارامترهای زمین‌شناسی مختلف به‌ویژه پارامترهای درزه‌داری توده سنگ، نتایج قابل‌قبول‌تری را نسبت به مدل CSM ارائه می‌دهند.</field></doc></add>