<add><doc><field name="journal_id">10010</field><field name="abstract">فرهنگ سازمانی و نگرش‌های فردی مدیران نقش بسزایی در پیشبرد برنامه‌های تغییر، به‌ویژه تغییرات راهبردی ایفا می‌کند. در این میان، تعهد مدیران میانی به تغییرات راهبردی بسیار اهمیت دارد و بدبینی مهم‌ترین مانع در شکل‌گیری این تعهد است. در تحقیق حاضر رابطة ابعاد عدالت سازمانی، حمایت مدیریت ارشد از تغییر، و مشارکت در تصمیم‌گیری با تعهد راهبردی مدیران میانی بررسی و سپس، اثر تعدیل‌کنندة بدبینی به تغییر بر روابط یادشده ارزیابی شده است. بدین منظور، داده‌های مورد نیاز از ۳۳۴ نفر از مدیران میانی شرکت‌های فناوری اطلاعات و ارتباطات سراسر کشور گردآوری شد و با روش مدل‌یابی معادلات ساختاری تجزیه‌وتحلیل شد. با توجه به نتایج، بدبینی به تغییر رابطة عدالت توزیعی و عدالت تعاملی با تعهد راهبردی را تعدیل می‌کند و آثار مثبت حمایت مدیریت ارشد را نیز به‌طور نسبی کاهش می‌دهد. نتایج تحقیق همچنین حاکی از آن است که بدبینی تأثیری بر رابطة عدالت رویه‌ای و مشارکت با تعهد راهبردی ندارد [۱]. </field></doc></add>