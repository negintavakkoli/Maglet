<add><doc><field name="journal_id">10005</field><field name="abstract">هدف این پژوهش، روایت و فهم یک فرایند اصطلاحا آموزشی اما رقابتی به نام دورۀ عالی رسته‌ای است. این دوره را یک سازمان نظامی برگزار می‌کند که به دلایل امنیتی و حفاظتی از ذکر نام آن خودداری می‌گردد. نوع پژوهش، توسعه‌ای است و به‌منظور استخراج عوامل از روش کیفی به شیوة مردم‌نگاری استفاده‌شده است. جامعة آماری پژوهش، یک یگان نظامی است که این دوره درون آن برگزار می‌شود. داده‌های پژوهش توسط مصاحبه با ۲۳ نفر از کارکنانی که این دوره را طی نموده و مایل به مصاحبه و گفتگو در این مورد بودند و مشاهدة تعاملات روزمرة کارکنان و نوشتن ویژگی این تعاملات توسط محقق که خود جزئی از افرادی است که این دوره را طی نموده‌اند، جمع‌آوری گردید. حجم نمونه بر اساس اشباع نظری تعیین شد. تحلیل داده‌های گردآوری‌شده با رویکرد تحلیل تماتیک براون و کلارک (۲۰۰۶) انجام گرفت. پس از توصیف غنی دو مفهوم «رقابت» و «برخوردار ماندن» که دو کلیدواژۀ اصلی پژوهش‌اند، تحلیل داده‌ها، آشکارکنندۀ ۱۲ کد مرتبط با پیامدهای رقابت آموزشی است که در دو مفهوم پیامدهای فردی و اجتماعی نمایان می‌شوند.</field></doc></add>