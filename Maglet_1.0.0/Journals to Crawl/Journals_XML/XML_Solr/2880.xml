<add><doc><field name="journal_id">10014</field><field name="abstract">ارگونومی علم متناسب‌ نمودن محیط کار با توانایی‌های انسان است و ارگونومی محیطی به عنوان بخشی از این علم به کنترل عوامل محیطی می‌پردازد. هدف از این تحقیق بررسی و شناسایی رابطه بین ارگونومی محیطی (‌عوامل فیزیکی موجود در محیط کار) و عملکرد کارکنان و همچنین بررسی وضعیت موجود عوامل فیزیکی محیط کار کارکنان شرکت گاز استان تهران می‌باشد. جامعه آماری کلیه کارکنان شاغل در شرکت فوق و زمان تحقیق تابستان سال 1392 می‌باشد. حجم نمونه با استفاده از جدول کرجسی و مورگان تعیین و با استفاده از روش نمونه‌گیری تصادفی طبقه‌ای نامتناسب با حجم، نمونه‌های مورد نظر انتخاب گردید. داده‌های تحقیق از روش میدانی و با استفاده از پرسشنامه محقق‌ساخته جهت پاسخ به سوالات تحقیق در بخش ارگونومی محیطی و پرسشنامه اچیو در بخش عملکرد گردآوری شده است. برای دستیابی به اهداف تحقیق از آمار توصیفی و استنباطی (آزمون ضریب همبستگی اسپیرمن) و در محیط نرم‌افزاری SPSS استفاده گردید. نتایج پژوهش موید این مطلب است که بین ارگونومی محیطی (عوامل فیزیکی: نور، ارتعاشات، دما، ساختمان و تجهیزات) و عملکرد کارکنان رابطه مثبت و معنی‌داری وجود دارد، ولی بین سروصدای محیط کار و عملکرد کارکنان رابطه معنی‌داری یافت نشد. نتیجه سنجش ارگونومی محیطی از دیدگاه کارکنان شرکت گاز استان تهران نیز حاکی از این است که میانگین امتیاز به عوامل فیزیکی در محیط کاری کارکنان فوق در حد متوسط به بالا می‌باشد.
 </field></doc></add>