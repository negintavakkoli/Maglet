<add><doc><field name="journal_id">10010</field><field name="abstract"> سازمان‌ها همواره به دنبال استفاده از همة امکانات برای رسیدن به موفقیت و اثربخشی‌اند و برای تحقق این هدف علاوه بر دستیابی به عوامل مختلف، بحث به‌کارگیری افرادی با ویژگی‌های خاص ذهنی و مهارت بیشتر، مورد توجه قرار گرفته است. یکی از این ضرورت‌ها در عرصة انسان‌شناسی، توجه به بعد معنوی انسان از دیدگاه دانشمندان، به‌ویژه کارشناسان سازمان بهداشت جهانی است. با این وصف، هدف از این پژوهش بررسی رابطة هوش معنوی با مهارت‌های ارتباطی کارکنان در دانشگاه لرستان بود. این تحقیق از نوع مطالعات توصیفی پیمایشی- همبستگی است و جامعة آماری آن را همة کارکنان دانشگاه لرستان تشکیل دادند که با روش نمونه­گیری تصادفی طبقه‌ای۲۲۰ نفر انتخاب شدند. برای بررسی روایی پرسشنامه­ها روش محتوایی و صوری به‌کار گرفته شد و برای بررسی پایایی آلفای کرونباخ محاسبه شد. نتایج نشان داد وضعیت هر دو متغیر در جامعة مورد مطالعه بالاتر از میانگین آماری است. همچنین، بین هر یک از مؤلفه‌های هوش معنوی با مهارت‌های اجتماعی ارتباط مثبت و معنادار وجود دارد. کارکنان مرد هوش معنوی بالاتری نسبت به کارکنان زن دارند ولی مهارت‌های ارتباطی و هوش معنویکارکنان در گروه‌های مختلف سنی، تحصیلی و سابقة خدمت یکسان است.</field></doc></add>