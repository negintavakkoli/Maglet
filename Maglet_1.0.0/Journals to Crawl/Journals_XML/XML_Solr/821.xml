<add><doc><field name="journal_id">10038</field><field name="abstract">بررسی و تشریح هندسه سطح درز در مطالعات رفتار مکانیکی و هیدرومکانیکی درزه‌ها از اهمیت ویژه‌ای برخوردار است. از روش‌های کمی‌سازی مطالعه درز، استفاده از پارامترهای آماری جهت تشریح هندسه درز می­باشد. در روش آماری، پارامترهای مختلفی مانند متوسط ارتفاع خط مرکزی(CLA)، مجذور میانگین مربعات ارتفاع(RMS)، Z 2  و پارامتر زبری(RL) مورد استفاده قرار می­گیرد. در بیشتر مطالعات انجام شده، عموماً جهت تشریح زبری از یک پارامتر استفاده شده است(عموماً پارامترهای Z 2  یا RL مورد استفاده قرار گرفته­اند). در این تحقیق، عملکرد هریک از پارامترهای آماری به منظور بررسی زبری پروفیل‌های درز، مورد ارزیابی قرار گرفته است. بدین منظور از پروفیل‌های بارتون و پروفیل‌هایی با هندسه منظم استفاده شده است. پروفیل‌های مورد ارزیابی با استفاده از نرم‌افزار، رقومی­سازی شده و پارامترهای آماری مختلف آن‌ها محاسبه شده­اند. نتایج تحقیق حاکی از آن است که برای مطالعه دقیق رفتار ناپیوستگی‌ها، استفاده از یک یا تعداد معدودی پارامتر آماری، جهت توصیف هندسه درزه‌ها مناسب نمی­باشد.</field></doc></add>