<add><doc><field name="journal_id">10001</field><field name="abstract">پیش‌بینی صحیح بازده سهام، عامل کلیدی در تصمیم‌گیری‌های سرمایه‌گذاری است. هدف پژوهش حاضر، آزمون نظریۀ پنج‌عاملی فاما و فرنچ و مقایسۀ عملکرد الگوی سه‌عاملی و پنج‌عاملی در برآورد بازده موردانتظار است. این پژوهش از نوع توصیفی - همبستگی است و فرضیۀ آن براساس اطلاعات سال‌های ۱۳۹۳-۱۳۸۸ برای ۴۰ شرکت پذیرفته‌شده در بورس اوراق بهادار تهران آزمون شده است. فرضیۀ پژوهش، با درنظرگرفتن همزمانی روابط، در دو مرحلۀ آزمون سری زمانی آلفا برای سنجش عرض از مبدأ با آمارۀ GRS و آزمون مقطعی فاما - مک‌بث در قیمت‌گذاری ضرایب بررسی شده است. نتایج به‌دست‌‎آمده نشان می‌دهد الگوی پنج‌عاملی فاما و فرنچ، با متغیر‌های توضیحی اندازه، ارزش، سودآوری و سرمایه‌گذاری، مازاد بازده سهام را با قدرت بیشتری نسبت به الگوی سه‌عاملی فاما و فرنچ توضیح می‌دهد. براساس نتایج در الگوی سه‌عاملی، تنها عامل ارزش معنادار است؛ در حالی که الگوی پنج‌عاملی دو عامل ارزش و سرمایه‌گذاری را قیمت‌گذاری می‌کند.</field></doc></add>