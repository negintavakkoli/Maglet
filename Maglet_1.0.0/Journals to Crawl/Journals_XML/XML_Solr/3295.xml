<add><doc><field name="journal_id">10006</field><field name="abstract">شفافیت سازمانی آشکاربودن مبنای تصمیم‌های حکومتی و سازوکارهای حاکم بر توزیع قدرت و درآمد است که به‌عنوان مؤثرترین ابزار مبارزه با فساد اداری برای استقرار دولتی کارا و ایجاد جامعه‌ای پایدار به‌کار می‌رود؛ یعنی آزادگذاشتن جریان اطلاعات و قابل‌دسترس‌بودن آن برای همة ‌کسانی که با تصمیم‌ها در ارتباط‌اند. شفافیت سازمانی نقش مهمی در توسعة سرمایة اجتماعی دارد. تحقیق حاضر با هدف بررسی تأثیر شفافیت سازمانی در توسعة سرمایة اجتماعی انجام‌ گرفت. تحقیق حاضر از نظر هدف، کاربردی و از نظر روش، توصیفی- همبستگی است. جامعة آماری پژوهش متشکل از 571 نفر از کارکنان شهرداری‌های غرب استان مازندران است که براساس جدول مورگان 230 نفر به روش تصادفی ساده به‌عنوان نمونه انتخاب شدند. ابزار جمع‌آوری داده‌ها پرسشنامه است و تجزیه‌وتحلیل داده‌ها نیز با نرم‌افزارهای SPSS و Lisrel انجام گرفت. یافته‌های مدل‌سازی معادلات ساختاری نشان داد شفافیت سازمانی و ابعاد آن تأثیر معناداری بر توسعة سرمایة اجتماعی می‌گذارند.</field></doc></add>