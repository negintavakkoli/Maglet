<add><doc><field name="journal_id">10001</field><field name="abstract">در این مقاله، تأثیر هزینۀ نمایندگی در رابطۀ نظام حاکمیت شرکتی و هزینۀ سرمایۀ سهام بررسی شده است. الگوهای منتخب برای آزمون فرضیه‌های این پژوهش، از الگو‌های رگرسیون چندمتغیرۀ پژوهش چن و همکاران (2011) برگرفته شده است. جامعۀ آماری این پژوهش، شرکت‌های پذیرفته‌شده در بورس اوراق بهادار تهران بین سال‌های 1387 تا 1393 و شامل 140 شرکت است. نتایج پژوهش نشان می‌دهد بین نظام حاکمیت شرکتی و هزینۀ سرمایۀ سهام، رابطۀ معکوس وجود دارد؛ یعنی شرکت‌ها هرچه نظام حاکمیت بهتری داشته باشند، هزینۀ تأمین مالی کمتری متحمل خواهند شد و سرمایه‌گذاران، بازده کمتری از آنها مطالبه می‌کنند. درواقع، هرچه هزینۀ نمایندگی کمتر باشد، سرمایه‌گذار اطمینان بیشتری می‌کند و درنتیجه، سرمایۀ مالی بیشتری برای شرکت‌ها مهیا می‌شود. هزینۀ نمایندگی و فرصت‌های سرمایه‌گذاری در رابطۀ نظام حاکمیت شرکتی و هزینۀ سرمایۀ نیز سهام تأثیر می‌گذارد.</field></doc></add>