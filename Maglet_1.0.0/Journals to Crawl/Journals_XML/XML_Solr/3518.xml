<add><doc><field name="journal_id">10013</field><field name="abstract">چکیده: این پژوهش با هدف شناسایی ابعاد و مولفه‌های مدیریت استعداد در مدارس شهر تهران و در راستای ارتقای وضع موجود انجام شده است همچنین مهمترین انگیزه‌های پژوهشگر در پرداختن به این موضوع و دغدغه ذهنی پژوهشگر بدلیل جو غالب مدارس و جامعه و بی توجهی به انگیزه‌ها و علائق درونی و استعدادهای ذاتی دانش آموزان است پژوهش حاضر از نظر هدف کاربردی، از نظر نوع داده‌ها کیفی و از نظر شیوه پژوهش تحلیل محتوا بوده است. مشارکت کنندگان در این پژوهش بر اساس قاعده و اصل اشباع نظری شامل ۸ نفر از افراد صاحب نظر و خبرگان در دسترس در حوزه مدیریت استعداد در شهر تهران بوده است که با روش نمونه گیری هدفمند انتخاب شدند. ابزار گردآوری داده‌ها مصاحبه نیمه ساختمند می‌باشد. داده‌ها با استفاده ازنرم افزارMAXQDA۲۰۱۸، مورد تجزیه و تحلیل قرار گرفت. اعتبار داده‌ها با استفاده از روش تایید پذیری توسط مشارکت کنندگان صورت پذیرفت. بر اساس یافته‌های پژوهش، ابعاد و مولفه‌های مدیریت استعداد در مدارس شامل؛ قوانین و مقررات حمایت کننده از استعدادها، داشتن چشم انداز مدیریت استعدادها، منابع مالی مدیریت استعدادها، ایجاد جو حمایتی از استعدادها، استقرار زیرساخت‌های نرم، استقرار زیرساخت‌های سخت، نظام علمی و آکادمیک، کیفیت آموزش و یادگیری و مدیریت استعدادها می‌شود. واژگان کلیدی: استعداد، مدیریت استعداد، دانش آموزان، مدارس</field></doc></add>