<add><doc><field name="journal_id">10038</field><field name="abstract">تونل انتقال آب بهشت‌آباد به فلات مرکزی ایران به طول 65 کیلومتر و قطر تمام شده 6 متر به­منظور انتقال آب از سرشاخه‌های کارون به بخش مرکزی ایران در دست مطالعه است. در این تحقیق 17 کیلومتر اول برای انتخاب مناسب‌ترین روش حفاری مورد مطالعه قرار گرفت. 17 کیلومتر اول با توجه به شرایط زمین‌شناسی و ژئومکانیکی به سه پهنه حفاری از متراژ 0 تا 5450، 5450 تا 7800، و 7800 تا 17000 تقسیم شد. انتخاب روش مناسب حفاری تصمیمی پیچیده بوده که به در نظر گرفتن فاکتورهای بسیاری نیاز دارد. در این مقاله ابتدا با استفاده از فرآیند تحلیل سلسله مراتبی فازی، مدلی ساخته شد و بر اساس این مدل به بررسی سه روش حفاری و انفجار، حفاری با رودهدر و حفاری با TBM با در نظر گرفتن معیارهای شرایط زمین‌شناختی و ژئومکانیکی، شرایط اقتصادی، شرایط عملیاتی، شرایط زیست‌محیطی، هندسه تونل و عوامل مدیریتی پرداخته شد. بر اساس نتایج به دست آمده در هر سه پهنه، روش حفاری با TBM بیشترین امتیاز را کسب کرد. در نتیجه پیشنهاد می‌شود برای حفاری از یک دستگاه TBM استفاده شود.</field></doc></add>