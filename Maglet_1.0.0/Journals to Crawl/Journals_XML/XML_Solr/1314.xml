<add><doc><field name="journal_id">10042</field><field name="abstract">توسعه فضایی مراکز شهری کشور، از چند دهه گذشته آغاز شده و به سرعت در حال افزایش است. در این بین، نقش عوامل مالی و به خصوص تسهیلات بانکی، در شتاب‌بخشی به آن بی‌تأثیر نیست. به همین منظور در این تحقیق برای یک دوره ده ساله (۹۰-۱۳۸۱) به نقش شیوه‌های مختلف تأمین مالی؛ از جمله: تسهیلات بانکی، مساعدت‌های دولتی و درآمد شهرداری‌ها، در توسعه فضایی مراکز شهری استان ایلام، از مدل اقتصادسنجی خودتوضیح با وقفه‌های گسترده (ARDL) اشاره گردید. یافته‌های پژوهش حاکی از آن است که ایلام دارای بالاترین سطح توسعه کالبدی به همراه درآمد شهرداری می‌باشد و بیشترین کمک‌های دولتی را نیز دریافت نموده است. نتایج حاصل از ارزیابی مدل، حاکی از آن است که در بین روش‌های مختلف تأمین مالی توسعه فضایی، کمک‌های دولتی و تسهیلات بانکی، بر توسعه فضایی مراکز شهری استان ایلام تأثیر مستقیم و مثبت معنی‌داری داشته و درآمد شهرداری‌ها تأثیر مستقیم و معنی‌داری بر توسعه فضایی مراکز شهری استان نداشته است. </field></doc></add>