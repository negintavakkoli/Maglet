<add><doc><field name="journal_id">10001</field><field name="abstract">پیش‏بینی بازده سهام یکی از موضوع‌های مهم و قابل بحث در ادبیات مالی و سرمایه‏گذاری به‌حساب می‏آید. مدل سه عاملی فاما و فرنچ به عنوان شاخص‌ترین مدل در پیش بینی بازده سهام علیرغم برخورداری از نقاط قوت زیاد بر اساس فرض ثابت بودن ضرایب بتا بنا نهاده شده است، که چنین فرضی به صورت مطلق در هر شرایطی ممکن است برقرار نباشد. در این پژوهش سعی شده است تا مدل مذکور با دو فرض ثابت بودن یا متغیر بودن ضرایب به طور جداگانه برازش و سپس دقت هر یک آنها مقایسه شود. برای این منظور از مدل فضای حالت و حداقل مربعات معمولی (OLS) برای برازش مدل به ترتیب با فرض متغیر بودن و ثابت بودن ضرایب استفاده شده است. این پژوهش بر روی شرکت‏های پذیرفته شده در بورس اوراق بهادار تهران و برای یک دوره‏‏ زمانی ۷۲ ماهه (مهر ۱۳۸۵ الی شهریور ۱۳۹۱) صورت گرفته است. با انجام این پژوهش مشخص گردید که مدل فضای حالت در مقایسه با مدل حداقل مربعات خطی از عملکرد بهتری در پیش‏بینی بازده اوراق بهادار برخوردار است‏، که این می‏تواند به معنای ثابت نبودن ضرایب بتای مدل سه عاملی در بورس اوراق بهادار تهران باشد.</field></doc></add>