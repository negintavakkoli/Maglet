<add><doc><field name="journal_id">10014</field><field name="abstract">  هدف ‌این مقاله استفاده از ماتریس مقایسات زوجی فازی     و تحلیل پاپیونی برای انتخاب ‌بهترین سناریوی کنترل استرس در کادر پرستاری سازمان بهداشت و درمان صنعت نفت بود. این ‌تحقیق از نظر هدف، توسعه‌ای- ‌کاربردی و از‌ نظر ‌ماهیت داده‌ها، فازی به‌شمار می‌رود. همچنین، از نظر جمع‌آوری داده‌ها از نوع ‌مقطعی و از نظر مسئله پژوهش، از نوع ‌همبستگی می‌باشد. متغیر‌های وابسته، مقدار ارزش نهایی‌(وزن) عوامل ایجاد‌کننده استرس، اثرات وقوع استرس و موانع بُروز استرس شغلی در کادر پرستاری و متغیر‌های مستقل، ارزش نسبی گزینه‌ها نسبت به یکدیگر بود. نوآوری ‌این مطالعه ارائه رویکردی‌ فازی و ترکیب آن با روش تحلیل پاپیونی برای انتخاب ‌بهترین سناریوی کنترل استرس کادر پرستاری بود و نتایج تحقیق با نظرسنجی از گروه خبرگان به‌دست آمد. در این مطالعه، نبود سلامت جسمی و روانی، پایین بودن حقوق و مزایا، فقدان کنترل بر شرایط کاری، محیط فیزیکی نامناسب و مشارکت نداشتن در تصمیم‌گیری به‌ترتیب به‌عنوان مهمترین عوامل بُروز استرس در کادر پرستاری مشخص شدند.  </field></doc></add>