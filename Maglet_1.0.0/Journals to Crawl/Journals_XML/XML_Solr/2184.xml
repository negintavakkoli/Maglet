<add><doc><field name="journal_id">10008</field><field name="abstract">پیچیدگی‎های ساختاری و محیطی و همچنین فشارهای رقابتی، باعث شده تا تعیین اولویت‎های توسعه تکنولوژی یک صنعت برای سیاست‎گذاران، مدیران و برنامه‎ریزان آن، از اهمیت خاصی برخوردار شود. با وجود ضرورت این مهم که مورد تأکید محققان نیز قرار دارد، فرایندی وجود ندارد که با توجه به اقتضائات خاص سطح صنعت، به برنامه‎ریزی تکنولوژی بپردازد. این شکاف تئوریک، باعث‎شده تا مطالعات دانشگاهی و صنعتی برای تدوین راهبرد تکنولوژی یک صنعت با توسعه مدل‎های برنامه‎ریزی تکنولوژی بنگاه یا با تغییر در مدل‎های سیاست‎گذاری تکنولوژی سطح کلان، به شناسایی و انتخاب تکنولوژی‎های کلیدی یک صنعت بپردازند که هر دو این رویکردها از ضعف‎ها و نقایصی برخوردارند. در این مقاله با رویکردی کیفی و با استفاده از روش نظریه برخاسته از داده‎ها، مدلی سه سطحی برای برنامه‎ریزی تکنولوژی در سطح صنعت ارائه شده است که در سطح مرجع، خطوط کلان توسعه تکنولوژی انتخاب می‎شود و در سطح میانی، مدل سبد حوزه‎های تکنولوژی که پاسخ مناسب به نیازمندی‎های کلیدی سیستم می‎دهند، تعیین می‎شود. در سطح خرد مدل نیز گزینه‎های تکنولوژی که پتانسیل لازم برای دست‎یابی به اهداف عملکردی مورد نیاز را دارند، انتخاب می‎شوند. در ادامه مقاله و پس از تحلیل مدل توسعه یافته، پیشنهادهایی برای پژوهش‎های بعدی ارائه شده است.</field></doc></add>