<add><doc><field name="journal_id">10001</field><field name="abstract">سرمایه‏گذاران همواره به دنبال کسب اطلاعات دربارۀ گزینه‏های سرمایه‏گذاری خود برای سرمایه‏گذاری مطلوب و تخصیص بهینۀ منابع خویش هستند. پیش‏بینی ورشکستگی شرکت‏ها یکی از مهم‏ترین موضوعاتی است که سرمایه‏گذاران را در این راه یاری می‌کند. پژوهش‏های زیادی در حوزۀ پیش‏بینی ورشکستگی انجام شده است؛ با این حال، بیشتر آنها الگویی کلی برای تمامی صنایع به‌صورت واحد ارائه کرده‏اند. هدف اصلی این پژوهش آن است که الگوی پیش‏بینی ورشکستگی مناسب برای صنایع خوردو و ساخت قطعات، محصولات شیمیایی و محصولات غذایی به‌جز قند و شکر، خاص هر صنعت طراحی و تبیین شود. این الگو از درخت تصمیم برای پیش‏بینی استفاده می‏کند. برای تعیین ورشکستگی شرکت‏ها از معیار مادۀ 141 قانون تجارت استفاده شده است. قلمرو زمانی این پژوهش را سال‏های 1380 تا 1392 تشکیل می‏دهد. نتایج پژوهش نشان می‏دهد الگوی طراحی‌شده برای صنایع خودرو و ساخت قطعات، محصولات شیمیایی، محصولات غذایی به‌جز قند و شکر به‌ترتیب، دقت پیش‏بینی 95/95، 83/96 و 83/97 درصد را دارد که این اعداد، دقت زیاد الگوی طراحی‌شده را برای این سه صنعت (به‌ویژه برای صنعت محصولات غذایی به‌جز قند و شکر) نشان می‏دهد.</field></doc></add>