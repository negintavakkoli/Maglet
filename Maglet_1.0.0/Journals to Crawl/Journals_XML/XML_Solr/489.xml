<add><doc><field name="journal_id">10001</field><field name="abstract">با گسترش رقابت بین صندوق‏های سرمایه گذاری مشترک در نظام مالی ایران، بازاریابی این محصول مالی جهت جذب سرمایه‏گذاران امری ضروری است. از این رو شناخت عواملی که در رفتار سرمایه‏گذاران در انتخاب این صندوق‏ها اثرگذار است به بازاریابی اثربخش این ابزار مالی کمک می‌کند. در این پژوهش از طرح تحقیق آمیخته از نوع زنجیره‌ای و از شاخه کیفی--&lt; کمی استفاده شد. در مرحله کیفی و با استفاده از روش تحلیل محتوا بر روی داده‏های حاصل از مصاحبه‏ها، ۲۱ شاخص شناسایی گردید. در مرحله کمی با تحلیل عاملی اکتشافی در نهایت شاخص‏های شناسایی شده در قالب هفت عامل اصلی طبقه‏بندی گردید. این عوامل عبارتند از: دانش و شناخت سرمایه‎گذار از صندوق، تبلیغات و اطلاع‏رسانی، عوامل محیطی، درجه ریسک‏گریزی سرمایه‏گذار، بازده و عملکرد، عمربالا و حجم و اندازه صندوق و عامل دسترسی. نتایج آزمون تحلیل واریانس فریدمن نشان داد که از دید سرمایه‏گذاران مهمترین عوامل موثر بر انتخاب صندوقهای سرمایه گذاری مشترک به ترتیب اولویت عبارتند از: بازدهی و عملکرد، دانش و شناخت سرمایه‏گذاران از صندوق، درجه ریسک گریزی سرمایه گذار، عوامل محیطی، عمر بالا/حجم و اندازه صندوق، دسترسی و در انتها تبلیغات و اطلاع‏رسانی.</field></doc></add>