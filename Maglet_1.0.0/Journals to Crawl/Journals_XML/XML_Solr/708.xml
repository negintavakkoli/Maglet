<add><doc><field name="journal_id">10038</field><field name="abstract">شناخت ویژگی­های زمین­شناسی مهندسی سازندهای سنگی ایران به عنوان یک ضرورت مطرح است. هدف از این پژوهش شناخت ویژگی­های زمین­شناسی مهندسی رادیولاریت­های چرتی کرمانشاه که سنگ بستر شهر کرمانشاه را تشکیل داده و در ارتباط با سازه­های مهندسی متمرکز و خطی فراوانی است، می­باشد. بدین منظور بر روی این سنگ­ها آزمایش­های فیزیکی و مکانیکی شامل، تعیین وزن واحد حجم خشک و اشباع، تخلخل، جذب آب، مقاومت فشاری تک‌محوری، مقاومت کششی برزیلی، چکش اشمیت و سرعت موج فشاری انجام گردید. وضعیت تکتونیکی و شکنندگی سنگ­های مورد مطالعه،  مغزه­گیری را با مشکلاتی مواجه نمود، لذا کوشش گردید با بررسی توزیع آماری داده­ها، اعمال آزمون کولموگروف- اسمیرنوف و صحت‌سنجی فاصله اطمینان 95%، ابتدا وضعیت آماری داده­ها مشخص شده و سپس روابط مناسبی بین نتایج آزمایش­ها به­دست آید. نتایج تحلیل­های آماری نشان می­دهد که داده­های حاصل از آزمایش­های انجام شده، از توزیع نرمال و یا توزیع لوگ نرمال تبعیت کرده و در فاصله اطمینان 95% قرار می­گیرند. ضمناً روابط تجربی به­دست آمده، دارای ضریب تعیین بسیار مناسب جهت تخمین غیرمستقیم پارامترهای فیزیکی و مکانیکی می­باشند.</field></doc></add>