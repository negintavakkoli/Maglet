<add><doc><field name="journal_id">10005</field><field name="abstract"> امروزه تاکید سازمان‌ها بر مشتری گرایی و تلاش برای نهادینه سازی این نوع نگاه در سازمان باعث شکل گیری چهره جدیدی از سازمان‌ها تحت عنوان سازمان‌های مشتری گرا شده است. سازمان مشتری گرا سازمانی است که به دنبال حداکثر سازی رضایت مشتریان از طریق ارائه کالاها و خدمات مناسب و بهبود روابط با آنان است. مساله اصلی تحقیق حاضر این است که مشخص نماید برای اینکه شرکت‌های کارگزاری فعال در بورس اوراق بهادار تهران، چهره‌ای مشتری گرا از خود به نمایش بگذارند باید بر چه اجزاء و ارکانی تکیه نمایند. در این راستا و جهت پاسخ به مساله یاد شده، هدف تحقیق حاضر این است تا با بهره گیری از ادبیات تحقیق و رجوع به نظر خبرگان، مدلی را برای ارتقای مشتری گرایی شرکتهای کارگزاری فعال در بورس اوراق بهادار تهران طراحی نماید. برای رسیدن به هدف یاد شده از روش دلفی طی چهار دور استفاده به عمل آمد. نتایج تحقیق نشان داد که شرکت‌های کارگزاری فعال در بورس اوراق بهادار تهران، برای اینکه بتوانند چهره‌ای مشتری گرا از خود به نمایش بگذارند، باید بر هفت عامل که عبارتند از: ارزش‌های ذینفعان، فناوری پیشرفته، ساختار منعطف، نیروی انسانی شایسته، ارزش‌های اسلامی، اهداف مشخص، و فرهنگ سازمانی حمایت کننده، تکیه کنند. </field></doc></add>