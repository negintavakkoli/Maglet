<add><doc><field name="journal_id">10040</field><field name="abstract">این نوشتار باهدف معرفی تحلیل جنسیتی، برای آشنایی برنامه ریزان وتدوین کنندگان پروژه‏های توسعه با این بحث ‏وتجربه عملی آن درایران تدوین شده‏است. تحلیل جنسیتی نوعی روش‏شناسی است که تصویر جامعی ازسهم ونقش زنان و مردان را درجامعه مورد نظر به نمایش می‏گذارد. زمینه‏های مشابهت و تفاوت نیازهای زنان و مردان و آنجا که نقش‏های آنها مکمل یکدیگرند، موضوع مورد بررسی در این روش می‏باشد. چارچوب عملی تحلیل جنسیتی شامل چهار موضوع اصلی است: (۱) شناخت زمینه توسعه، (۲) شناخت فعالیت زنان، مردان و نقش آنها، (۳) دسترسی زنان و مردان و کنترل آنها برمنابع ونیازها، (۴) طراحی برنامه عمل مورد نیاز برای کاهش نابرابریهای جنسیتی و سازگاری نیازهای مردان و زنان با اهداف توسعه. 
کاربرد روش تحلیل جنسیتی در کارگاه آموزشی با کارشناسان توسعه روستایی نشان دهنده ضرورت برگذاری دوره‏های آموزشی و ارتقاء دانش تدوین کنند‏گان پروژه‏‏های توسعه روستایی دراین زمینه است.</field></doc></add>