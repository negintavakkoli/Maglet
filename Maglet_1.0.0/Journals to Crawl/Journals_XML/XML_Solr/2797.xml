<add><doc><field name="journal_id">10014</field><field name="abstract"> در دهه‌های اخیر، شرکت ‌ های فعال در حوزه انرژی، به فکر جبران گذشته و جذب و استخدام منابع انسانی جدید برآمده ‌ اند. موج جدید استخدام ‌ ها اثرات مثبت و منفی زیادی در پی داشته است که اثرات منفی آن (مانند جذب بی‌رویه و تراکم تعداد کارکنان در شرکت‌ها، افزایش هزینه‌های منابع انسانی مازاد و …) موجب بروز بحران در برخی 
از شرکت‌های حوزه انرژی شده است. هدف از این پژوهش ارائه مدلی برای مدیریت بحران در نظام منابع انسانی بنگاه‌های نفتی بود. روش تحقیق در این پژوهش، توصیفی - پیمایشی و نمونه آماری آن شامل ۲۰۰ نفر از مدیران و کارشناسان شرکت ملی نفت ایران بود. برای تحلیل نتایج نیز از نرم‌افزارهای آماری استفاده شد. نتایج نشان داد که به جز یک شاخص (شناسایی حوادث محتمل) تمامی شاخص‌های ذکر شده مدل را می‌توان برای راهکارهای مدیریت بحران منابع انسانی در بنگاه‌های نفتی تجویز کرد. بالاترین میانگین رتبه‌ای مربوط به شاخص تدوین سیاست‌ها و اقدامات مدیریت منابع انسانی برای ارتقای انگیزش، رضایت شغلی و تعهد کارکنان و شاخص بعدی اولویت‌های اجرای دوره‌های آموزشی برای توانمند‌سازی است. </field></doc></add>