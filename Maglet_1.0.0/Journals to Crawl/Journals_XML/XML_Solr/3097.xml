<add><doc><field name="journal_id">10014</field><field name="abstract">هدف این پژوهش بررسی ارتباط میان توانمندسازهای مدیریت دانش با عملکرد سازمانی در شرکت پتروشیمی نوری بوده است. روش این پژوهشِ کاربردی از نوع توصیفی-پیمایشی وجامعه آماری شامل 340 نفر از کارکنان رسمی این سازمان بود که با نمونه­ گیری تصادفی تعداد 181 نفر مورد ارزیابی قرار گرفت. تجزیه و تحلیل داده ­ها با نرم افزارهای SPSS وLISREL  در دو سطح توصیفی و استنباطی صورت پذیرفت. نتایج نشان داد که در حوزه توانمندسازهای مدیریت دانش در شرکت پتروشیمی نوری، فناوری ­اطلاعات، فرهنگ و کارکنان با ضریب معناداری0/405، 0/373 و 0/135 به ترتیب بیشترین میزان ارتباط و تاثیر را بر فرآیند خلق دانش دارند ولی ساختار سازمانی در این رابطه تاثیرگذار نبود. همچنین، از بین ابعاد فرآیند خلق دانش در این شرکت نیز درونی­ سازی، برونی ­سازی و اجتماعی‌سازی به ترتیب با ضریب معناداری 0/325، 0/268 و 0/176 بیشترین میزان ارتباط و تاثیر را بر خلاقیت سازمانی نشان دادند ولی بُعد ترکیب با ضریب معناداری0/081 تاثیرگذار نبود. نتایج همچنین حاکی از وجود ارتباط و تاثیر خلاقیت سازمانی با ضریب معناداری 0/610 بر عملکرد سازمانی و تایید فرض اصلی پژوهش بوده است.
 </field></doc></add>