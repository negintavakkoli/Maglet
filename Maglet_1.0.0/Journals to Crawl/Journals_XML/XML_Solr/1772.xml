<add><doc><field name="journal_id">10040</field><field name="abstract">: این مقاله بر این فرض شکل گرفته است که اشتغال زنان و نیز قدرت مالی و نگرش‌های جنسیتی آنان، ضرورت‌های کارکردی جدیدی را در تقسیم نقش‌های خانگی ایجاب نموده است و اثراتی  بر روابط زوجین باقی گذاشته است که نظام سنتی حاکم بر روابط زوجین را به چالش می‌کشد. هدف از انجام این تحقیق، شناخت تأثیر وضعیت اشتغال زنان (زنان بهورز) ، قدرت مالی و نگرش‌های جنسیتی؛ بر روابط زوجین در ابعاد قدرت تصمیم‌گیری و تقسیم‌کار خانگی در خانواده‌های روستایی استان تهران است. 
سنجه روابط زوجین از دو بُعد میزان قدرت تصمیم‌گیری زنان در امور اساسی خانواده و میزان مشارکت همسران‌شان با آنان در انجام کارهای مربوط به خانه ساخته شد. این تحقیق با استفاده از روش پیمایش و تکنیک پرسشنامه و با انتخاب نمونه‌ای بالغ بر400 نفر از زنان بهورز و خانه‌دار ساکن در روستاهای اطراف استان تهران و با استفاده از روش نمونه‌گیری خوشه‌ای چند مرحله‌ای انجام شد. برای تحلیل اطلاعات از مقایسه درصدها و میانگین‌ها، ضرایب همبستگی r پیرسون و eta ، آزمون t استیودنت و تحلیل رگرسیونی استفاده شده است. یافته‌ها حاکی از آن است که زنان بهورز که شغلی متفاوت از مشاغل سنتی داشته و در  تعامل با محیط و افراد خارج از روستا هستند؛ و همچنین زنانی که تمکن مالی دارند، بیشتر بر پایه تقسیم کار مشارکتی در خانواده عمل می‌کنند و سهم بیشتری در اتخاذ تصمیمات مربوط به خانواده دارند.</field></doc></add>