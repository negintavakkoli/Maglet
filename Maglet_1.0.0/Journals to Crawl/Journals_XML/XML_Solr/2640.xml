<add><doc><field name="journal_id">10014</field><field name="abstract"> سازمان  ها بدون تمایل داوطلبانه افراد به همکاری، قادر به توسعه بهره  وری و اثربخشی خود نیستند، زیرا در حالت اجباری، شخص وظایف خود را در راستای قوانین و مقررات و استاندارهای قابل‌قبول یک سازمان و صرفاً در حد رعایت الزامات انجام می  دهد. ولی در همکاری داوطلبانه افراد سعی، کوشش، انرژی و بصیرت خود را برای شکوفایی توانایی  های خود به نفع سازمان ابراز می  کنند. ازآنجاکه رفتار شهروندی سازمانی یا رفتار شهروندی داوطلبانه، خارج از الزامات نقش رسمی کارکنان قرارگرفته ﻛﻪ درنهایت ﻣﻮﺟﺐ ﺑﻬﺮه  وری ﺑﺎﻻﺗﺮ ﻧﻴﺮوی اﻧﺴﺎﻧﻲ ﻣﻲﮔﺮدد، در    این پژوهش    رابطه ی بین ادراک از عدالت سازمانی و رفتار شهروندی سازمانی   کارکنان شرکت بهره  برداری نفت و گاز گچساران   مورد تأکید قرارگرفته است. در پژوهش حاضر از دو روش پیمایشی و اسنادی استفاده‌شده است. جامعه آماری موردمطالعه، 420 نفر از   کارکنان ستادی   شرکت بهره  برداری نفت و گاز   گچساران   بوده که از بین آن‌ها 201 نفربر اساس جدول مورگان به‌عنوان حجم نمونه انتخاب گردیده و با استفاده از روش نمونه  گیری تصادفی ساده موردمطالعه قرارگرفته‌اند. جهت جمع  آوری داده  ها از ابزار پرسشنامه هنجاریابی شده (پادساکف، (2000)؛ قلی  پور و پیران  نژاد (1386)، طالب  زاده و همکاران (1390)) استفاده‌شده است. نتایج توصیفی پژوهش بیانگر آن است که میانگین نمره ادراک از عدالت سازمانی کارکنان شرکت نفت کمتر از حد متوسط و نمره رفتار شهروندی سازمانی کارکنان شرکت نفت بالاتر از حد متوسط است. نتایج تحلیلی حاصل از پژوهش بیانگر تأیید ارتباط بین ادراک از عدالت رویه  ای و   ادراک از عدالت مراوده  ای   و مجموع مؤلفه‌های ادراک از عدالت با   رفتار شهروندی سازمانی   بود، ولی فرضیات ادراک از عدالت توزیعی، سن، جنس، وضعیت تأهل، قومیت و سطح تحصیلات کارکنان شرکت نفت با رفتار شهروندی سازمانی آن‌ها رد گردیده است. یافته   های پژوهش با نتایج تحقیقات مشابه پیشین مقایسه شده و پیشنهاد‌هایی در راستای یافته  های پژوهش به‌منظور تقویت ادراک از عدالت سازمانی ارائه گردیده است </field></doc></add>