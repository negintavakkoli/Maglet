<add><doc><field name="journal_id">10038</field><field name="abstract">این پژوهش به منظور شناخت و بررسی عوامل مؤثر در وقوع زمین‎لغزش‎های منطقه خلخال و بومی سازی مدلهای آماری انجام شده است. موارد استفاده نتایج آن در برنامه­ریزی­های توسعه مسکونی، عمرانی، کشاورزی، منابع طبیعی، زیست محیطی و اقتصادی خواهد بود. با شناسائی و ثبت زمین­لغزش­های منطقه با استفاده از عکس­های هوایی موجود و پیمایش صحرائی و با تولید نقشه‎های پایه زمین شناسی، شیب، کاربری اراضی، بارش، پراکنش رودخانه­ها، جاده­ها، ابنیه­ها و چاه­های فاضلاب، در مقیاس 50000 :1، مطالعات آماری داده­های تهیه شده با استفاده از نرم­افزارهای کامپیوتری به روش جداول توافقی و آزمون مربع­ کای انجام شد. همچنین مقادیر ضرایب و توافق برای تک­تک عوامل مؤثر محاسبه و با یکدیگر مقایسه شدند. نتایج نشان داد که تفاوت های معنی‎دار بین نوع رده‎های مختلف عوامل و وقوع حوادث حرکات دامنه‎ای وجود دارد و میزان این اختلافات براساس نوع عامل متفاوت است. براساس ضرایب توافق، ترتیب تأثیر عوامل مختلف در وقوع لغزش­های منطقه مشخص شده و با مقایسه مقادیر باقیمانده­ها، مؤثرترین رده از هر عامل نیز تعیین گردید. نتایج نشان داد که عامل لیتولوژی در صدر عوامل مؤثر در وقوع لغزش­های منطقه است. در نهایت با توجه به نوع عوامل مؤثر در وقوع لغزش­های منطقه راهکارهای اولیه­ای برای کاهش خسارات مستقیم و غیر مستقیم آنها پیشنهاد شد.</field></doc></add>