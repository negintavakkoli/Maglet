<add><doc><field name="journal_id">10005</field><field name="abstract">طراحی سازمان هولوگراف با توجه به مؤلفه‏های پنج‏گانه ظرفیت­سازی پویا، محیط کل­گرا، سرمایه انسانی کارآمد، خودمدیریتی فزاینده و ساختار هوشمندانه درصدد است تا کیفیت کل و قابلیت یادگیری را در کلیه اجزاء متبلور سازد به گونه­ای که سیستم توانایی خودسازماندهی و بازآفرینی را به­طور پیوسته دارا باشد. در این مقاله ابتدا عوامل اصلی سازمان هولوگراف از عمق مبانی نظری استخراج و سپس به کمک تکنیک دلفی و امتیازدهی به بیست­وسه عامل مستخرج، از طریق تحلیل عاملی اکتشافی پنج­مؤلفه جدید شناسایی و نام­گذاری ­گردید. این مؤلفه­ها توانست ۸۷٪ از عوامل مؤثر بر طراحی سازمان هولوگراف را پوشش ­دهد. لذا با توجه به ترکیبی (کمی و کیفی) بودن متدولوژی تحقیق، جامعه آماری آن از اساتید و مدیران دانشگاه پیام­نورانتخاب گردید. تحقیق حاضر از نظر ماهیت اکتشافی، از نظر هدف بنیادی­ کاربردی و از نظر روش توصیفی- پیمایشی می‌باشد. برای تأیید روایی ابزار تحقیق از خبرگان امر و روش کمی جدول واریانس تبیین شده جامع استفاده گردید. پایایی ابزار نیز با ضریب آلفای کرون‏باخ برابر با «۹۶۴/۰» مورد تأیید قرار گرفت. برای آزمون فرضیه­ها از تحلیل عاملی تأییدی استفاده گردید. یافته‏های تحقیق نشان می‌دهد که دانشگاه پیام‏نور به جز مؤلفه ظرفیت سازی پویا در سایر مؤلفه­ها با مدل سازمان هولوگراف سنخیت دارد و در این مورد پیشنهاد می‏گردد صاحبان اندیشه از مکانیسم هایی مانند یادگیری دوحلقه­ای، توسعه تیم­های کاری، تفکر سیستمی و هم­افزایی جهت افزایش مؤلفه ظرفیت­سازی پویا در دانشگاه پیام‏نور استفاده کنند.</field></doc></add>