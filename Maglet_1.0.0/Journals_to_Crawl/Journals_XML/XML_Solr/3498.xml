<add><doc><field name="journal_id">10013</field><field name="abstract">اولین مدرسه طبیعت ایران، با نام «کاوی‌کنج» در سال۱۳۹۳در مشهد آغاز به کار نمود. با توجه به آمار ارائه‌شده در اسفند ۱۳۹۷تعداد۶۱ مدرسه طبیعت در کشور ما مشغول فعالیت هستند. در این پژوهش سعی بر‌ آن است که منابع یادگیری، ویژگی‌های یاددهی– یادگیری، شیوه‌های ارزشیابی و نقش کودکان و تسهیلگران در این مدارس موردبررسی قرار گیرد. پژوهش حاضر به روش کیفی از نوع پدیدارشناسی انجام‌شده است. به‌منظور انجام پژوهش از بین تسهیلگران مدارس طبیعت که در سال تحصیلی ۹۸ -۹۷ مشغول به کار بودند ۱۲ تسهیلگر به‌عنوان اعضای نمونه انتخاب گردید و با آن‌ها مصاحبه نیمه ساختاریافته انجام گرفت؛ همچنین به‌غیراز جمع‌آوری داده‌ها از طریق مصاحبه با تسهیلگران، از مشاهده و بازدید از مدارس طبیعت عضو نمونه و مطالعۀ پژوهش‌های پیشین و منابع مرتبط موجود مرتبط با مدارس طبیعت هم استفاده شد. نتایج به‌دست‌آمده حاکی از استفاده از منابع طبیعی موجود در طبیعت، حیوانات، گیاهان در این مدارس است. از مهم‌ترین ویژگی‌های در این مدارس بهره‌گیری از تجربه، بازی و حواس چندگانه در فرآیند یادگیری است. نقش کودکان در مدارس طبیعت محوریت دارند و معلمان نقش تسهیلگری را ایفا می‌نمایند. در این مدارس برخلاف مدارس سنتی بر شیوه‌های ارزشیابی رایج تأکید نمی‌شود. </field></doc></add>