<add><doc><field name="journal_id">10042</field><field name="abstract">     در دهه اخیر با مطرح شدن اقتصاد دانش‌بنیان در سازمان‌ها، سرمایه فکری، اهمیت فزاینده‌ای پیدا کرده است. هدف پژوهش حاضر، تبیین نقش سرمایه فکری در گرایش به رفتار شهروندی سازمانی کارکنان بانک شهر است. روش پژوهش، از نوع توصیفی - همبستگی است و جامعه آماری، کلیه کارکنان     بانک شهر شهرستان تهران هستند که تعداد آنها 2204 نفر می‌باشد. با استفاده از فرمول نمونه‌گیری کوکران، 327 نفر به عنوان نمونه پژوهش به صورت تصادفی ساده، انتخاب شدند. برای گردآوری داده‌ها، از دو پرسشنامه استاندارد سرمایه فکری     بنتیس     و پرسشنامه رفتار شهروندی سازمانی     پودساکوف، استفاده شد. به منظور تجزیه و تحلیل آماری داده‌ها، از      r      ضریب همبستگی پیرسون و   (  R  )   ضریب رگرسیون گام به گام استفاده شده است. نتایج پژوهش نشان دادند بین سرمایه فکری و ابعاد آن (سرمایه انسانی، سرمایه مشتری/ رابطه‌ای، سرمایه ساختاری) با گرایش به رفتار شهروندی سازمانی کارکنان بانک شهر، همبستگی مثبت و معناداری وجود دارد. همچنین نتایج رگرسیون گام به گام، حاکی از آن بود که از میان ابعاد سرمایه فکری: متغیرهای پیش‌بین سرمایه ساختاری و سرمایه رابطه‌ای، پیش‌بینی‌کننده گرایش به رفتار شهروندی سازمانی کارکنان بانک شهر هستند  .           

                 
</field></doc></add>