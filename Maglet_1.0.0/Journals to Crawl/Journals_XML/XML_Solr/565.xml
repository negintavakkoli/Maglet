<add><doc><field name="journal_id">10001</field><field name="abstract">پژوهش حاضر رابطۀ بین کیفیت گزارشگری مالی با کارایی سرمایه‌گذاری شرکت­ها و همچنین اثر ساختار سررسید بدهی­ها را بر این رابطه بررسی می‌کند. بدین‌منظور، از الگوی کیفیت اقلام تعهدی دچو و دیچو] ۱۲ [به‌عنوان معیار سنجش کیفیت گزارشگری مالی و برای اندازه‌گیری ساختار سررسید بدهی­ها از نسبت بدهی کوتاه­مدت به کل بدهی­ها استفاده شده است. علاوه بر این از مقادیر خطای الگوی رگرسیون سرمایه‌گذاری به‌عنوان معیار سنجش کارایی سرمایه‌گذاری استفاده شد. برای آزمون فرضیه­های پژوهش نیز نمونه‌ای متشکل از۹۲ شرکت پذیرفته‌شده در بورس اوراق بهادار تهران در سال‌های ۱۳۸۸ تا ۱۳۹۲ انتخاب شد و برای آزمون آن­ها از الگوهای رگرسیون چندگانه مبتنی بر تکنیک داده­های تلفیقی استفاده شد. یافته­های تجربی نشان می‌دهد بین کیفیت گزارشگری مالی و ساختار سررسید بدهی با کارایی سرمایه‌گذاری شرکت، رابطۀ مثبت معناداری وجود دارد. همچنین نتایج نشان می­دهد رابطۀ بین کیفیت گزارشگری مالی و کارایی سرمایه­گذاری تحت تأثیر ساختار سررسید بدهی­ها قرار دارد و با افزایش بدهی­های با سررسید کوتاه­مدت، این رابطه تضعیف می­شود.</field></doc></add>