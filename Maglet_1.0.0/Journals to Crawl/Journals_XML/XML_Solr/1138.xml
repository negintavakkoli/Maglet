<add><doc><field name="journal_id">10042</field><field name="abstract">    در ادبیات اقتصاد شهری  ،   نخست‌شهری، پدیده   ای است که در نظام شهری یک منطقه   یک شهر بسیار بزرگ در میان شهرهای کوچک شکل می‌گیرد که   بخش   عمده‌ای   از   جمعیت   و   فعالیت‌های   اقتصادی آن منطقه،   در   آن   متمرکز می‌شوند. بر اساس تئوری‌های اقتصاد شهری، تولید ناخالص داخلی، یکی از عواملی است که می‌تواند در شکل‌گیری پدیده نخست‌شهری مؤثر باشد. با توجه به بخش خدمات در اقتصاد استان خوزستان و این‌که با وجود صنعتی بودن استان، بیش از نیمی از شاغلان آن در بخش خدمات مشغول فعالیت هستند، در این تحقیق با تفکیک تولید ناخالص داخلی بر‌حسب ارزش‌افزوده بخش   ها، به بررسی تأثیرگذاری بخش خدمات بر شکل‌گیری پدیده نخست‌شهری در این استان پرداخته شده است. برای انجام تحقیق، از داده   های سری زمانی 1390-1370 و روش خود توضیح برداری با وقفه‌های گسترده   ( ARDL )   با کمک نرم‌افزار مایکروفیت، استفاده شده است. نتایج تحقیق نشان دادند که بخش خدمات هم در کوتاه   مدت و هم در بلندمدت، تأثیر مثبت معنی  ‌  داری بر نخست‌شهری استان خوزستان دارد. با توجه به یافته   های تحقیق، برای رشد متوازن نظام شهری استان توصیه می‌شود   سیاست   های حمایتی از بخش خدمات به سمت سایر بخش   های اقتصادی استان (به ویژه بخش کشاورزی)، جابه‌جا شوند.    
</field></doc></add>