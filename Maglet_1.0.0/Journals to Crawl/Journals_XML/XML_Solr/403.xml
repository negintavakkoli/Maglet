<add><doc><field name="journal_id">10001</field><field name="abstract">نرخ ارز و سیستم مناسب ارزی از محورهای اصلی سیاست‌‌های اقتصادی محسوب می‌‌شود. نوسانات نرخ ارز از عمده‌‌ترین مسائل بخش بازرگانی خارجی هر کشور است. با توجه به اینکه بازده سهام پذیرفته‌شده در بورس اوراق بهادار از عوامل مختلف به‌‎ویژه متغیرهای کلان اقتصادی تأثیر می‌گیرد، در این مطالعه حافظۀ بلندمدت در سری بازده‌‌، در بازه زمانی اول فروردین 1390 تا پایان اسفند 1394 و رابطۀ بین نوسانات نرخ ارز ریال/دلار و بازده سهام در بازه زمانی1390 و 1391 با استفاده از الگو‌‌های تک‌متغیره و چندمتغیرۀ گارچ بررسی می‌‌شود. براساس نتایج به‌دست‌آمده همۀ سری‌‌های بازده، نشان‌دهندۀ وجود حافظۀ بلندمدت است. همچنین برمبنای مقایسۀ الگو‌‌های استفاده‌شده در این پژوهش، الگوی (student-GARCH (1,1 بهترین برآورد را برای شاخص کل در بازه زمانی 1394-1390 نسبت به الگو‌های دیگر نشان می‌دهد. با بررسی نوسان نرخ ارز ریال/دلار در بازه زمانی سال 91 و 90، الگوی student-GARCH (1,1) منجر به برآورد بهتری می‌شود. همچنین در بررسی رابطۀ بین نرخ ارز و بازده سهام ارتباطی دیده نمی‌شود.</field></doc></add>