<add><doc><field name="journal_id">10014</field><field name="abstract">به علت تغییرات مکرر در نیازهای مطرح شده در سازمان و عدم حتمیت در محیط کاری، رفتارهایی که خودهدایت بوده و پویا هستند به طور فزاینده‌ای با اهمیت شده‌اند. پژوهش حاضر با هدف بررسی رابطه بین شخصیت پویا و حمایت سرپرست با عملکرد شغلی با میانجی‌گری رفتارهای پویا انجام شده است. جامعه این پژوهش کارکنان رسمی و قراردادی پالایشگاه گاز بید بلند بوده است که در سال 1391 مشغول به کار بوده اند که بر اساس روش نمونه‌گیری طبقه‌ای تعداد 260 نفر به عنوان نمونه پژوهش حاضر انتخاب شدند. ابزارهای مورد استفاده در این پژوهش شامل مقیاس شخصیت پویا، مقیاس حمایت سرپرست ادراک‌شده، پرسشنامه رفتارهای پویا و پرسشنامه عملکرد شغلی بود. ارزیابی الگوی پیشنهادی با استفاده از روش تحلیل مسیر انجام شد. نتایج از برازندگی الگو با داده‌ها حمایت کردند. یافته‌ها نشان داد که رفتار پویا رابطه بین شخصیت پویا و حمایت سرپرست را با عملکرد شغلی میانجی گری می‌کند.</field></doc></add>