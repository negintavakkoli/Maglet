<add><doc><field name="journal_id">10025</field><field name="abstract"> چکیده   هدف این مطالعه بررسی درک طنز در کودکان پیش‌دبستانیاز طریق ارائه تصویر به آن‌ها و تحلیل توضیحات زبانی‌شانبرمبنای نظریه عدم‌تجانس است.دراین پژوهش که از نوع توصیفی است در طی مصاحبه‌های نیمه ساختارمنداز شرکت‌کننده‌های این تحقیق که 50کودک پیش‌دبستانی4 -6 ساله بودند خواسته شد تا دو محرک بصری خاص را مشاهده کنند و بگویند آیا تصویر مشاهده شده از نظر آنها خنده‌دار بوده است یا خیر و اگر خنده‌دار بوده، به چه دلیلی است. این پژوهش علاوه بر نظریه عدم‌تجانس، با معرفی مراحل پیشرفت طنز مک‌گی و طبقه‌بندی‌های براون از طنز تصویری به دنبال پاسخ به این پرسش اساسی است که: بیانکودکان پیش‌دبستانی از درک تصویر طنز بر اساس نظریه عدم تجانس چگونه صورت می‌گیرد؟یافته‌ها نشان می‌دهد که کودکان 4-6 ساله مورد بررسی در این تحقیق قادر به تشخیص مفاهیم طنز در تصاویر هستند. عدم‌تجانس در یک تصویر طنز را درک می‌کنند، به آن می‌خندند و می‌توانند دلیل خنده‌شان را توضیح دهند.آنها می‌توانند از طریق مقایسه تصویر با طرحواره‌هایی که در ذهنشان دارند به درک عدم‌تجانس‌های اصلی و فرعی یک تصویر خنده‌دار دست یابند. این موضوع نشان می‌دهد که توانایی شناختی کودکان در تشخیص عدم‌تجانس‌های مفهومی با مرحله سوم مراحل پیشرفت طنز مک­گی که به تخطی از نمودهای مفهومی می‌پردازد مطابقت دارد.</field></doc></add>