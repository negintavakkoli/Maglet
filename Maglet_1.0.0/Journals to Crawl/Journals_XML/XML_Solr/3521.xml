<add><doc><field name="journal_id">10013</field><field name="abstract">پژوهش حاضر ازنظر هدف «کاربردی» و ازنظر نوع داده‏ها، «کیفی» و ازنظر شیوه اجرا «نظریه داده بنیاد» (نسخه سیستماتیک) می‌باشد. داده‏های این پژوهش حاصل مصاحبه‏ی نیمه ساختار یافته با ۱۵ تن از مدیران و تسهیل گران مدارس طبیعت و مطالعه اسناد و آثار مکتوب و غیر مکتوب ۲ تن از مطلعین و متخصصین موضوعی بوده که به شیوه نمونه گیری نظری و هدفمند انتخاب‌شده‌اند. داده‏های حاصل از مصاحبه در ۳ مرحله‏ی کدگذاری باز، محوری و انتخابی تحلیل‌شده است. یافته‌های پژوهش ابتدا در ۷۸ مقوله عمده و سپس در ۲۳ مقوله اصلی تقسیم و سپس در شش مؤلفه مدل پارادایمی پیشنهادی Strauss &amp; Corbin جای گرفته‌اند. پدیده اصلی «تعیین جایگاه حقوقی و قانونی» به‌عنوان محور توسعه مدارس طبیعت در ایران است. برخی از مؤلفه و مقوله‌ها عبارت‌اند از موجبات علی که شامل: «بستر فرهنگی و اجتماعی»، «تغییر نگاه جامعه و سیاست‌گذاران نسبت به کودکان» هستند و شرایط زمینه‏ای: «مبانی دینی و فرهنگی»، «نظام اداری مانع آفرین» همچنین عوامل مداخله‌ای شامل: «امکانات و منابع مالی»، «زیرساخت‌ها و فضای فیزیکی»؛ راهبردها: «تحقیق و توسعه»، «همراهی رسانه‌ها»، و پیامدها شامل: «پیامد فردی»، «پیامدهای اجتماعی و اقتصادی» می‌باشد.</field></doc></add>