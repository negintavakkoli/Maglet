<add><doc><field name="journal_id">10042</field><field name="abstract">    توسعه پایدار شهری در اقتصاد سیاسی اسلامی، به دنبال متعادل نمودن رشد اقتصادی، بازسازی اکولوژیکی، حفاظت زیست‌محیطی و پیشرفت اجتماعی است. این پژوهش با روش توصیفی-   تحلیلی، میزان تأثیر اقتصاد سیاسی اسلامی بر شاخص‌های توسعه پایدار شهری را بررسی کرده است. جمع‌آوری اطلاعات با مطالعات میدانی و کتابخانه‌ای انجام شد. جامعه آماری، جمعیت 386851 نفری شهر زنجان است که با روش نمونه‌گیری جدول مورگان، 384 نفر به عنوان نمونه انتخاب شد. داده‌ها با آزمون   t   تک‌نمونه‌ای، تحلیل مسیر و مدل معادلات ساختاری با نرم‌افزار   SPSS   و   Lisrel   تحلیل شدند. طبق نتایج تحقیق، وضعیت شاخص‌های توسعه پایدار شهر زنجان با آماره  t   ، 57/846 و مؤلفه‌های اقتصاد سیاسی اسلامی با آماره   t  ، 53/70، عملکرد مطلوبی دارد.   براساس   محاسبات تحلیل مسیر، مقدار اثر کل مؤلفه اقتصاد سیاسی اسلامی 0/306 است؛ در نتیجه، تأثیر اقتصاد سیاسی اسلامی بر توسعه پایدار شهر زنجان، مطلوب و معنادار است. به این ترتیب، برای بهبود وضعیت توسعه پایدار شهر زنجان، رعایت حقوق شهروندی، تلاش برای حفظ محیط‌زیست، جلوگیری از رانت‌خواری و تغییر کاربری اراضی و افزایش دانش و آگاهی مردم و بینش مسئولان، ضروری است.    
</field></doc></add>