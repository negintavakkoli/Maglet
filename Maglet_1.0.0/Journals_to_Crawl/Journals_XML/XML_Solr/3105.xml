<add><doc><field name="journal_id">10014</field><field name="abstract">چکیده
کسب برتری رقابتی و دستیابی به عملکرد مطلوب از سوی شرکتها و صنایع در شرایط رقابتی و پویای امروز، به دلیل نرخ بالای تغییرات محیط عملیاتی، ساختاری و فناوری‌ها از مهمترین چالش‌های پیش روی مدیران است که برای غلبه بر آنها نظریه‌ها و دیدگاههای جدیدی مطرح شده است. قابلیت پویا، یکی از دیدگاه‌هایی است که طی حدود دو دهه اخیر به عنوان مکمل دیدگاه مبتنی بر منابع، به ما در درک چگونگی توسعه منابع یک سازمان در طول زمان و نحوه حفظ برتری رقابتی یاری می‌رساند. در پژوهش حاضر، مدلی مفهومی مرتبط با مهمترین قابلیت هایی که در بعد پیکره بندی مجدد منابع از قابلیت‌های پویا می‌تواند تاثیر بسزایی بر بهبود عملکرد شرکت‌های ساختمانی داشته باشد ارائه شده است. مدل پژوهش به وسیله داده‌های جمع آوری شده از ۹۷ شرکت ساختمانی در نرم افزار پی ال اس مورد تجزیه و تحلیل قرار گرفت. نتایج تحلیل که به روش مدلسازی معادلات ساختاری مبتنی بر رویکرد حداقل مربعات جزیی صورت گرفته حاکی از آن است که تاثیر گذارترین مولفه در بعد پیکره بندی مجدد منابع داخلی از قابلیت‌های پویا به منظور بهبود عملکرد شرکت‌های ساختمانی، قابلیت یادگیری می‌باشد. 
 </field></doc></add>