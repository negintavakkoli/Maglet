<add><doc><field name="journal_id">10018</field><field name="abstract"> تغییرات سریع و پیچیدگی‏های حاکم بر دنیای امروز، فضایی متلاطم را برای کسب‏وکارهای امروزی ایجاد نموده است. در این بین، بسیاری از صاحب  ‌  نظران معتقدند تحول  ‌  های فناوری در صدر فهرست تغییر و تحول  ‌  های دوران معاصر قرار می‏گیرد. شرکت‏های دانش‏بنیان به عنوان عناصر مهم در پیشرفت و به‏کارگیری فناوری، در این فضای متغیر با چالش‏های زیادی مانند کمبود اطلاعات، پدیده‏های ناشناخته و مسایل نوظهور مواجه می‏شوند که تصمیم‏گیری را برای آن‏ها بسیار مشکل می  ‌  کند. این مقاله با هدف شناسایی الگوی‏های‏ تصمیم‏گیری مدیران این شرکت‏ در شرایط پیچیده انجام شده است. در این راستا، ابتدا مبانی و الگوهای غالب و اصلی تصمیم‏گیری در چارچوب الگو‏های عقلایی، اداری و شهودی  مورد بررسی قرار گرفت. در ادامه، به بررسی انواع و ویژگی‏های محیط، تصمیم‏گیران و ماهیت مساله تصمیم  ‌  گیری پرداخته شد. پس از استخراج متغیرهای پژوهش، مطالعه  ‌   میدانی، با روش توصیفی  –  پیمایشی در میان 130 نفر از کارشناسان و مدیران شرکت‏های دانش  ‌  بنیان پارک علم و فناوری دانشگاه تهران انجام شد. نتیجه بررسی ها نشان داد که این شرکت‏ها در شرایط پیچیده از الگوی تصمیم‏گیری شهودی استفاده می کنند. همچنین مشخص شد که در این الگو ویژگی‏های تصمیم‏گیرنده و مساله تصمیم نقش موثری در نحوه تصمیم‏گیری دارند. </field></doc></add>