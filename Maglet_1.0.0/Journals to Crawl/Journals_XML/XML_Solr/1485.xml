<add><doc><field name="journal_id">10040</field><field name="abstract">این مقاله با استفاده از نظریه توانمند سازی به موضوع دسترسی زنان به اعتبارات نظام بانکی می‌پردازد. این نظریه مبتنی بر پنج مرحله رفاه – آگاهی – دسترسی – مشارکت و کنترل است و به برابری جنسیتی در فرایند توسعه توجه دارد. این پژوهش با روش پیمایشی در شهر تهران انجام شده است و سعی دارد به این پرسش‌ها پاسخ دهد: زنان تا چه حد با نظام اعتباری در ارتباط اند؟ سطح بهره مندی آنان از اعتبارات چگونگی است و در کدام یک از مراحل نظریه توانمند سازی هستند؟ یافته‌های پژوهش نشان می‌دهد که همه زنان وارد فرایند دسترسی به اعتبارات نظام بانکی نشده‌اند و مهمترین نوع ارتباط آنها با بنک‌ها برای پرداخت قبض‌های آب – برق و … و پس انداز است – ارتباط زنان با نظام بانکی برای پس انداز و سپرده گذاری (به ویژه از نوع قرض الحسنه) بیش از ارتباط آنها با هدف برخورداری از منابع اعتباری بانک هاست – میزان وام در خواستی زنان برای سرمایه گذاری کلان نیست – زنان در مراحل آگاهی و دسترسی از فرایند توانمند سازی هستند.</field></doc></add>