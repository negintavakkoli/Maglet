<add><doc><field name="journal_id">10001</field><field name="abstract">در فرهنگ سرمایه­گذاری، اصل ثابتی مبنی بر اینکه سرمایه از ریسک و خطر گریزان است و به سوی بازده و سود تمایل دارد، وجود دارد. به همین دلیل است که سرمایه­گذاران ریسک­گریز از ورود سرمایۀ خود به جایی که خطر و ریسک وجود دارد یا افق نامشخصی در برابر سود و اصل سرمایه‌شان هست، امتناع می­کنند. این پژوهش بازده اضافی سهام را با درنظرگرفتن دو متغیر نقدینگی و ریسک نقدینگی در بازه زمانی ۱۳۹۱-۱۳۸۶ بررسی می‌کند. نمونۀ انتخاب‌شده برای آزمون شامل ۴۰ شرکت پذیرفته­شده در بورس اوراق بهادار تهران است. نتایج با رگرسیون چندمتغیره و با استفاده از داده­های تابلویی (پانل) آزموده شد تا ارتباط بین متغیرهای پژوهش و بازده اضافی سهام ارزیابی شود. یافته­های پژوهش نشان می­دهد نقدینگی، اثر منفی و معنادار بر بازده اضافی دارد. نقدینگی بازار، ریسک نقدینگی شرکت و ریسک نقدینگی بازار با بازده اضافی سهام ارتباط معنی‌داری ندارند. </field></doc></add>