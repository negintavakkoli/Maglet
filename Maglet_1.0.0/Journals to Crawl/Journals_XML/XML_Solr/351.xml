<add><doc><field name="journal_id">10033</field><field name="abstract">به منظور بررسی واکنش گیاه دارویی زعفران به تراکم کاشت و سطوح مختلف کود دامی آزمایشی دو ساله به صورت اسپلیت پلات و در قالب طرح بلوک‌های کامل تصادفی با سه تکرار در سال‌های زراعی ۹۵-۱۳۹۴ و ۹۶-۱۳۹۵ در منطقه گناباد اجرا شد. عامل اصلی شامل فواصل روی ردیف ۵، ۱۰، و ۱۵ سانتی متر و عامل فرعی بصورت شاهد (عدم مصرف کود)، و کاربرد ۲۰، ۴۰، و ۶۰ تن در هکتار کود گاوی بود. نتایج آزمایش نشان داد حداکثر عملکرد گل‌تر در سال اول (۴/۱۲۷ کیلوگرم در هکتار) از کاربرد ۶۰ تن در هکتار و در سال دوم (۳/۷۲ کیلوگرم در هکتار) از مصرف ۴۰ تن در هکتار کود گاوی تحت تراکم کاشت ۵ سانتی متر روی ردیف بدست آمد. بیشترین عملکرد کلاله‌تر در هر دو سال آزمایش (به ترتیب با مقادیر ۳۰۰/۱۰ و ۳۸۳/۵ کیلوگرم در هکتار) در اثر کاشت پرتراکم (فاصله روی ردیف ۵ سانتی متر) و اعمال ۴۰ تن در هکتار کود گاوی حاصل شد. عملکرد کلاله خشک نیز در نتیجه تأثیر همین تیمار به ترتیب با مقادیر ۳۰۰/۲ و ۷۷۰/۱ کیلوگرم در هکتار در دو سال آزمایش افزایش بیشتری در مقایسه با سایر تیمارها نشان داد. بالاترین تعداد بنه خواهری در هر دو سال آزمایش (به ترتیب ۶۱۴ و ۵۹۱ بنه در متر مربع) از کشت با بیشترین تراکم بنه حاصل شد. در سال اول، تیمار ۴۰ تن در هکتار کود دامی بیشترین مقادیر (۵۹۲ بنه در متر مربع) را داشته و در سال دوم، تیمار ۶۰ تن در هکتار بالاترین مقادیر (۵۷۲ بنه در متر مربع) را نشان داد. بیشترین عملکرد بنه در سال اول با میانگین ۲۲۷۲۴ کیلوگرم در هکتار از فاصله روی ردیف ۵ سانتی متر و اعمال ۴۰ تن در هکتار کود دامی حاصل شد. اما در سال دوم بیشترین میانگین (۱۲۴۲۹ کیلوگرم در هکتار) از همین تراکم کاشت و مصرف ۶۰ تن در هکتار کود دامی بدست آمد. بنابراین، برای دستیابی به عملکرد اقتصادی مناسب در زراعت زعفران، کاربرد ۴۰ تن در هکتار کود گاوی در تراکم کاشت ۵×۲۰ سانتی متر در شرایط اقلیمی و خاکی مشابه با محل این آزمایش پیشنهاد می‌گردد.</field></doc></add>