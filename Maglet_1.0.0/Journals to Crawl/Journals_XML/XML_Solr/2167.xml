<add><doc><field name="journal_id">10008</field><field name="abstract"> امروزه سازمان‌ها و به‌خصوص مراکز تحقیق و توسعه با مسئلۀ انتخاب سبد پروژه در شرایط عدم ‌قطعیت مواجه‌اند. علاوه‌بر این در بیشتر تحقیقات گذشته زمان‌بندی سبد پروژه به‌صورت مجزا پس از انتخاب آنها صورت می‌گیرد که به کاهش کارایی مدل می‌انجامد. ازاین‌رو در این پژوهش، یک مدل برنامه‌ریزی عدد صحیح غیرخطی برای مسئلۀ‌ چندهدفۀ انتخاب و زمان‌بندی همزمان با اهدف ماکزیمم‌سازی ارزش کنونی خالص مورد انتظار و مینیمم‌سازی ارزش کنونی واریانس درآمد کل پروژه‌ها ارائه می‌شود. همچنین درآمد سالانۀ پروژه‌ها دارای خودهمبستگی است و از مدل‌ سری زمانی مناسبی پیروی می‌کند. از مزایای مدل پیشنهادی، در نظر گرفتن ریسک ناشی از عدم ‌قطعیت موفقیت پروژه‌ها و درآمد آنها و نیز ریسک ناشی از کمبود بودجه است. با توجه به پیچیدگی زیاد آن به‌خصوص برای مسائل بزرگ، الگوریتم‌های ازدحام ذرات، شبیه‌سازی تبرید و ژنتیک ارائه شده و کارایی آنها در یک مثال فرضی مقایسه می‌شود. نتایج حاصل، بیانگر برتری نسبی الگوریتم شبیه‌سازی تبرید از نظر کیفیت جواب و زمان اجراست. سرانجام مدل پیشنهادی با پیاده‌سازی در یک شرکت دانش‌بنیان در دانشگاه فردوسی مشهد اعتبارسنجی می‌شود.</field></doc></add>