<add><doc><field name="journal_id">10040</field><field name="abstract">پژوهش‌های مربوط به تفاوت‌های جنسیتی در سبکِ رهبریِ تحول‌بخش انگشت‌شمار است. این شواهد اندک اغلب رهبرانِ زن را تحول‌بخش‌تر از رهبران مرد می‌دانند. هدف پژوهش حاضر؛ مطالعه تفاوت‌های جنسیتی در ابعاد سبکِ رهبریِ تحول‌بخشِ مدیران زن و مرد و اثر آن‌ها بر اعتماد به مدیر و رفتار شهروندیِ سازمانی معلمان است. نمونه‌ای مرکب از 200 معلم زن و 36 مدیرِ زن از مدارس ابتدایی دخترانه و 200 معلم مرد و 41 مدیرِ مرد از مدارس ابتدایی پسرانه‌ی شهر تهران انتخاب و داده‌ها به‌وسیله‌ی 3 پرسش‌نامه گردآوری شد. معلمان، پرسش‌نامه‌های رهبری تحول‌بخش و اعتماد به مدیر و مدیران، پرسش‌نامه رفتار شهروندی سازمانی را تکمیل کردند. برای تشخیص تفاوت‌های جنسیتی در ابعادِ رهبریِ تحول‌بخش، تحلیل واریانس عاملی و برای تعیین اثر هر یک از ابعاد بر اعتماد به مدیر و رفتار شهروندیِ سازمانیِ معلمان، تحلیل مسیر به‌کار رفته است. نتایج تحلیل واریانس نشان می‌دهد که میانگین هر یک از ابعاد در مدیران زن به‌طور معناداری بیشتر از مدیران مرد است. نتایج تحلیل مسیر نشان می‌دهد که اثر ابعادِ رهبریِ تحول‌بخشِ مدیران زن بر اعتماد به مدیر و رفتار شهروندی سازمانی معلمان بیشتر از مدیران مرد است. درباره‌ی یافته‌های پژوهش با تأکید بر علل تفاوت‌های جنسیتی و مزیت‌های زنان در سبک رهبری تحول‌بخش بحث خواهد شد.</field></doc></add>