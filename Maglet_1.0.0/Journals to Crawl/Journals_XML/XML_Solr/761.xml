<add><doc><field name="journal_id">10038</field><field name="abstract">پدیده قفل­شدگی برشی بین لایه­های بالاست­ قرارگرفته در زیر تروارس­های مجارو هم، در اثر بارگذاری محوری و با وجود سه عامل ضخامت زیاد لایه بالاست، زاویه توزیع تنش بزرگ در توده بالاست و کم بودن فاصله بین تراورس­ها رخ می­دهد. تحت این شرایط و با فرض انتقال بار در داخل توده­های بالاست به صورت یک توزیع تنش هرمی، یک همپوشانی بین هرم­های مجاورهم ایجاد می­شود که موجب بسیج شدن یک سختی و میرایی مضاف بر سختی و میرایی لایه بالاست در راستای قائم می­شود. این دو پارامتر کوپل برشی نامیده می­شوند. تاکنون در تحقیقات اندکی به مطالعه این پارامترها پرداخته شده است از اینرو در این مقاله با هدف ارزیابی سختی برشی بالاست در ناحیه قفل­شدگی، با توسعه یک روش آزمایشگاهی، آزمایش­های برش بالاست تحت سربارهای استاتیکی ۲۰۰، ۳۰۰ و ۴۰۰ کیلوگرم و در تراکم نسبی ۷۰ درصد صورت پذیرفته است. همچنین اثر مقادیر تراکم نسبی ۴۰ ،۷۰ و ۹۵ درصد نیز بر میزان مقاومت برشی بررسی شده است. برای انجام آزمایش­ها یک دستگاه برش بالاست بزرگ مقیاس در آزمایشگاه روسازی راه­آهن دانشگاه علم و صنعت ایران ساخته شده و مورد استفاده قرار گرفته است. بر اساس نتایج بدست­آمده، برای تعیین پارامتر سختی برشی قفل­شدگی لایه­های بالاست، یک مدل ریاضی چهار پارامتری که در برگیرنده بارمحوری، وزن مخصوص لایه بالاست، سرعت قطار و قطر چرخ قطار می­باشد توسعه داده شده است.</field></doc></add>