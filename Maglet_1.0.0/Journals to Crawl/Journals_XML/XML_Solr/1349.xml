<add><doc><field name="journal_id">10005</field><field name="abstract">هدف اصلی تحقیق آسیب‌شناسی سرمایة فکری وزارت نفت است. پژوهش حاضر از نظر هدف کاربردی و از نظر روش توصیفی پیمایشی است. جامعة آماری 900 نفر از مدیران محققان وزارت نفت بوده و نمونة آماری 269 نفر برآورد شده است. ابزار پژوهش پرسشنامه بوده و میزان اعتبار آن 94 درصد تخمین‌زده شد. نتایج نشان داد، شاخص‌های تشکیل‌دهندة سرمایة انسانی به ترتیب اهمیت تجربه و تخصص در رتبة اول، شایستگی و مهارت‌ها در رتبة دوم، انگیزش و رضایت کارکنان، روحیة کار تیمی، خلاقیت و نوآوری قابلیت حل مسئله و تصمیم‌گیری در رتبه‌های سوم تا ششم قرار دارند. مؤلفه‌های تشکیل‌دهندة سرمایة ساختاری به ترتیب روند‌ها و فرایندها در رتبة اول، ساختار سازمانی در رتبة دوم، فرهنگ سازمانی رتبة سوم، سیستم‌ اطلاعاتی در رتبة چهارم، مدیریت دانش سازمانی در رتبة پنجم، اقدامات مدیریت منابع انسانی در رتبة ششم، مالکیت معنوی در رتبة هفتم، تحقیق و توسعه در رتبة هشتم و نوآوری در محصولات و فرایندها در رتبة نهم قرار دارند. مؤلفه‌های تشکیل‌دهندة سرمایة اجتماعی ترتیب ارزش‌های مشترک در رتبة اول، زبان مشترک در رتبة دوم، اعتماد، تعهد، عمل متقابل و دوجانبه، تعاملات موجود در شبکه و تعدد تعاملات در رتبة سوم تا هفتم قرار دارند و نیز هر سه بعد سرمایة انسانی، سرمایة ساختاری و سرمایة اجتماعی از وضعیت مناسبی در وزات نفت برخوردار بوده و سرمایة ساختاری در مقایسه با دو بعد دیگر وضعیت بهتری را داراست.</field></doc></add>