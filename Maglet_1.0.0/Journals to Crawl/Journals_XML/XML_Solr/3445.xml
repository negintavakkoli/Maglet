<add><doc><field name="journal_id">10018</field><field name="abstract">مطالعه حاضر، یک مطالعه میان رشته‏ای است و درصدد شناسایی مبانی جامعه شناختی فناوری‌های هوایی بر اساس چهار پارادایم جامعه شناختی کارکردگرایی، تفسیرگرایی، انسان گرایی و ساختارگرایی است. در این تحقیق به این منظور ابتدا فهرستی از فناوری‌های اصلی صنعت هوایی تهیه گردید. سپس با تلفیق معیارهای فناورانه از ماتریس فناوری پرو [i] و معیارهای فلسفی و جامعه شناختی از ماتریس پارادایم‌های چهارگانه بورل و مورگان، یک چارچوب مفهومی برای طبقه بندی فناوری‌های هوایی در یک ماتریس دو در دو از سه منظر فلسفی، جامعه شناختی و فناورانه ارائه شد. در ادامه از طریق یک پرسشنامه و جمع آوری نمونه‌ها از سوی ۱۵ نفر از خبرگان فناوری صنعت هوایی، جایگاه هر یک از فناوری‌های اصلی صنعت هوایی در هر یک از چهارخانه ماتریس، شناسایی شد و با لحاظ نمودن ابعاد جامعه شناختی و فلسفی و همچنین فناورانه، چهار دسته فناوری شناسایی گردید که عبارتند از: فناوری‌های کارکردگرا، فناوری‌های تفسیری، فناوری‌های انسان گرا و فناوری‌های ساختار گرا. در نهایت با در نظر گرفتن ماتریس توسعه فناوری هوایی (ابعاد جذابیت و توانمندی)، توصیه هایی در حوزه مدیریت برای هر یک از فناوری‌های هوایی که دارای جذابیت بالا هستند ارائه شد. لازم به ذکر است که این تحقیق درصدد گشودن پرتوهای جدید در حوزه فناوری از منظر جامعه شناختی و مبانی پارادایمی است.</field></doc></add>