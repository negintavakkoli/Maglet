<add><doc><field name="journal_id">10014</field><field name="abstract">   صنعت نفت     ایران     به‌عنوان بخشی که سهم ویژه    ‌    ای در تولید ناخالص ملی دارد، برای عملکرد بهینه خود نیازمند افراد با استعداد برای نقش‌های رهبری و مدیران فردای این صنعت است. هدف اصلی این پژوهش     طراحی مدلی مناسب برای استعدادیابی مدیران     و شناسایی مؤلفه‌های تعیین‌کننده استعداد مدیریت در میان کارکنان صنعت نفت بود. روش پژوهش به‌لحاظ هدف، کاربردی و از نظر جمع‌‌آوری داده‌ها از نوع توصیفی- اکتشافی با روش آمیخته به شمار می رود. نمونه آماری این تحقیق، در مرحله کیفی، 30 تن از     خبرگان مرکز توسعه مدیریت صنعت نفت را شامل گردید که به روش غیرتصادفیِ گلوله برفی برای تشکیل پنل دلفی انتخاب شدند. نمونه مرحله کمّی شامل 1    26     نفر از مدیران بخش منابع انسانی صنعت نفت بود که به روش تصادفی انتخاب شدند. پس از بررسی مطالعات مرتبط با مفهوم استعداد، 107 معیار از پیشینه و ادبیات تحقیق استخراج شد. این معیارها با استفاده از روش دلفی و تحلیل عاملی اکتشافی غربالگری و در گروه‌های مختلف دسته‌بندی شد. یافته‌های این تحقیق نشان می‌دهد که مدل استعدادیابی مدیران صنعت نفت دارای     9     بُعد اصلی و 63 مؤلفه است که در مجموع 79 درصد از واریانس     را تبیین می‌نمایند.   
  
  </field></doc></add>