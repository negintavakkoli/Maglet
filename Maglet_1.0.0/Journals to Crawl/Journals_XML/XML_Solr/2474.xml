<add><doc><field name="journal_id">10014</field><field name="abstract">  حرفه‌ای‌گرایی در حوزه‌ی مدیریت منابع انسانی مفهومی کلیدی در سازمان‌های دولتی است. با وجود نگرش محدود مدیران ارشد نسبت به متخصصان منابع انسانی، واقعیّت‌های جدید سازمان‌های جهانی، تقویت جایگاه حرفه‌ای منابع انسانی را در کانون توجه قرار داده است. هدف اساسی پژوهش حاضر شناسایی عوامل تأثیرگذار بر حرفه‌ای‌گرایی مدیریت منابع انسانی و ابعاد آن در سازمان‌های دولتی بوده است. در راستای این هدف، پژوهش حاضر با استفاده از روش کیفی فراترکیب انجام شد. ابزار گردآوری داده‌ها و اطلاعات این پژوهش، اسناد موجود در این     حوزه     و شامل 36 مقاله  بود. شیوه‌ تحلیل داده‌ها کدگذاری باز بوده است. نتایج پژوهش حاضر بیانگر این بودکه عوامل تأثیرگذار بر حرفه‌ای‌گرایی مدیریت منابع انسانی را می‌توان به سه مقوله کلی محیطی، سازمانی و فردی تقسیم کرد و همچنین، ابعاد آن شامل نه بعد (مجمع ناظر، کد اخلاقی، استقلال و خودگرانی، صدور گواهینامه، جایگاه قانونی، کمک به جامعه، پیکره دانش، پایگاه پژوهشی و شناسایی) است. در پایان بر اساس یافته‌های پژوهش پیشنهادهای لازم ارائه شده است.  </field></doc></add>