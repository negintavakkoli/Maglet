<add><doc><field name="journal_id">10018</field><field name="abstract"> صنایع مواد غذایی و آشامیدنی از جمله مهم ‌ ترین گروه ‌ های صنعتی هستند که در توسعه اقتصادی کشورها به ‌ ویژه کشورهای درحال ‌ توسعه نقش کارآمدی ایفا می‌‌ کنند. علت اصلی بروز سهم عمده ‌ ای از مشکلات صنایع مواد غذایی و آشامیدنی ایران، وجود ضعف ‌ هایی در مقوله انتقال فناوری در صنعت یادشده است. ازاین ‌ رو در پژوهش حاضر، به آسیب ‌ شناسی روش ‌ های انتقال فناوری در صنعت مواد غذایی و آشامیدنی ایران با به ‌ کارگیری الگوی CIPP پرداخته ‌ شده است. از روش تصمیم ‌ گیری چندمعیاره ترکیبی BWM و الکتره در بخش درونداد الگوی CIPP با هدف تعیین اهمیت معیارهای شناسایی ‌ شده و رتبه ‌ بندی روش ‌ های انتقال فناوری استفاده ‌ گردید. با توجه به تجزیه ‌ وتحلیل نتایج حاصل از پیاده ‌ سازی الگوی CIPP و مشاهده عدم تطابق در بهره ‌ گیری از روش ‌ های کارای انتقال فناوری، عارضه ‌ یابی و معرفی آسیب ‌ ها، روش ‌ ها و راهکارهای پیشنهادی برای رفع موانع و محدودیت ‌ های انتقال فناوری مبتنی بر نظرات خبرگان صنعت ارائه ‌ شده است. نتایج پژوهش حاکی از آن است که صنایع مواد غذایی و آشامیدنی کشورمان برخلاف برخی صنایع دیگر، توانایی سرمایه ‌ گذاری در انتقال فناوری به شیوه ‌ های توسعه درون ‌ زا را ندارند. برخی از مهم ‌ ترین راه ‌ کارهای معرفی ‌ شده توسط خبرگان در راستای انتخاب روش مناسب انتقال فناوری عبارت است از مدیریت ارتباط مؤثر با شرکت ‌ های واسطه، بهره ‌ گیری از مدیران متخصص حوزه مدیریت فناوری و در نظر گرفتن عوامل بومی تأثیرگذار در صنعت تحت بررسی. راهکارهای پیشنهادی برای هر یک از روش ‌ ها نیز به ‌ تفصیل ارائه گردیده است. </field></doc></add>