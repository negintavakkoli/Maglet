<add><doc><field name="journal_id">10006</field><field name="abstract">امروزه بانک‌ها برای رقابت در عرصۀ بانکداری در جذب و حفظ مشتریان و افزایش سودآوری، باید به رفتار شهروندی سازمانی توجه کرده و زیرساخت‌های مناسب را فراهم کنند. یکی از زیرساخت‌های لازم برای رفتار شهروندی سازمانی، سرمایۀ اجتماعی است. بدین منظور، این پژوهش، ضمن بررسی تأثیرگذاری سرمایۀ اجتماعی بر رفتار شهروندی سازمانی، به ارزیابی نقش میانجی اهتمام شغلی در تأثیرگذاری سرمایۀ اجتماعی بر رفتار شهروندی سازمانی پرداخته است. جامعۀ آماری این پژوهش، تمامی کارکنان ستادی بانک پاسارگاد شهر تهران است. این مطالعه در نمونه‌ای 130نفری از کارکنان ستادی بانک پاسارگاد شهر تهران با روش نمونه‌گیری تصادفی ساده صورت پذیرفته است. روش پژوهش، توصیفی از نوع هم‌بستگی است و برای جمع‌آوری داده‌ها از پرسش‌نامۀ محقق ساخته استفاده شده است. تجزیه‌وتحلیل داده‌ها به کمک روش مدل‌سازی معادلات در نرم‌افزار LISREL8.8 انجام گرفته است. یافته‌های پژوهش نشان می‌دهد سرمایۀ اجتماعی و اهتمام شغلی تأثیر مثبت و معنی‌داری بر رفتار شهروندی دارد؛ اما سرمایۀ اجتماعی نتوانسته است بر اهتمام شغلی تأثیر بگذارد.</field></doc></add>