<add><doc><field name="journal_id">10005</field><field name="abstract">در مطالعۀ حاضر اهداف مهمی چون: شناسایی سطح رفتار شهروندی شرکتی، شرکت‌های تعاونی تولیدی فعال در بخش صنعت استان کردستان، عوامل مؤثر بر این رفتارها و ارائۀ الگویی برای تعیین و تبیین شرکت‌های شهروندگرا مدّ نظر بوده است. برای دستیابی به این اهداف، تعداد 253 شرکت از شرکت‌های تعاونی فعال تولیدی استان کردستان به شیوۀ طبقه‌ای تصادفی ساده به عنوان نمونۀ آماری انتخاب شده و با استفاده از ابزار پرسشنامه اطلاعات اولیه مرتبط با این شرکت‌ها گردآوری شده است. نتایج برآمده از این مطالعه، گویای این واقعیت است که بیشتر شرکت‌های تعاونی مورد مطالعه، ویژگی‌های شرکت‌های شهروندگرا را ندارد؛ به طوری که شرکت‌هایی که از نظر شاخص‌های عوامل رفتاری، ساختاری و زمینه‌ای نمرۀ مناسبی کسب کرده‌اند، زمینۀ بروز توسعۀ شرکت‌های شهروند گرا را فراهم می‌کنند.</field></doc></add>