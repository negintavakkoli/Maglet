<add><doc><field name="journal_id">10040</field><field name="abstract">هدف از این تحقیق شناسایی دانش بومی جنسیتی است، به عبارت دیگر قرار است به این پرسش پاسخ داده شود که آیا دانش کشاورزی زنان با مردان متفاوت است؟ بدین منظور با استفاده از تحقیقات میدانی و تکنیک‏های  ‹ ارزیابی مشارکتی روستایی›، کتابخانه‏ای و اسنادی تعداد150 خانوار از 22 روستای شهرستان نیشابور به صورت تصادفی ساده انتخاب و زنان روستایی نمونه در تابستان 1382 مورد مصاحبه‏ و پرسشگری قرار گرفتند. نتایج حاکی از آن است که اولا زنان روستایی نمونه از دانش کشاورزی خوبی برخوردارند و دیگر آن که با استفاده از آزمون فریدمن  و با ضریب اطمینان بالای 99%  تأیید گردید که میزان دانش ‏‏کشاورزی آنان در مراحل مختلف تولید متفاوت است. به‏طور مشخص‏تر نتایج نشان داد که بیشترین دانش آنان در مرحلة کاشت محصول و به‏ویژه در کشتهای معیشتی و کمترین دانش آنها به روش‏های شیمیایی مبارزه با آفات‏ زراعی مربوط می‏شود.</field></doc></add>