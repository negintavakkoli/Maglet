<?xml version="1.0" encoding="UTF-8"?>
<rss version="2.0">
<channel>
<title> نشریه زمین شناسی مهندسی </title>
<link>http://jeg.khu.ac.ir</link>
<description>نشریه زمین شناسی مهندسی - مقالات نشریه - سال 1386 جلد2 شماره2</description>
<generator>Yektaweb Collection - https://yektaweb.com</generator>
<language>fa</language>
<pubDate>1386/12/11</pubDate>

					<item>
						<title>طبقه‌بندی و تعیین عدم قطعیت‌های خصوصیات ذاتی توده سنگ معدن مس سونگون</title>
						<link>http://jeg.khu.ac.ir/browse.php?a_id=423&amp;sid=1&amp;slc_lang=fa</link>
						<description>ارزیابی مقاومت توده سنگ‌های درزه‌دار به منظور تحلیل رفتار سازه‌های سطحی و زیرزمینی از اهمیت بسیاری دارد. از آن‌جا که تنها آزمون‌های آزمایشگاهی بر روی نمونه‌های بکر نمی‌تواند معرف خواص توده سنگ در حجم بزرگ باشد و از سوی دیگر انجام آزمایش‌های پر هزینه برای تعیین مقاومت‌های برجای توده سنگ به ویژه در مراحل ابتدایی پروژه، توجیه‌پذیر نیست، بنا بر این در صورتی که لغزش‌هایی در توده سنگ رخ داده باشد مناسب‌ترین روش برآورد مقادیر مقاومتی توده سنگ‌ها، انجام آنالیز برگشتی لغزش‌ها است. روش‌هایی که امروزه کم و بیش برای حل این مشکل مد نظر قرار می‌گیرند استفاده از معیارهای گسیختگی تجربی مانند معیار موهر- کولمب یا معیار هوک- براون است. در این روش‌ها شاخص‌های مورد نیاز توده سنگ به کمک روش‌های مختلف از جمله طبقه‌بندی توده سنگ‌ها از دیدگاه مهندسی برآورد می‌شود. با توجه به تغییرات شدید خصوصیات توده سنگ معدن مس سونگون به‌علت تنوع آلتراسیون و هوازدگی، همچنین محدودیت برای تعیین عدم قطعیت‌های مقاومت چسبندگی و زاویه اصطکاک داخلی مصالح در برگیرنده دیواره‌های معدن مس سونگون، شاخص‌های مؤثر در طبقه‌بندی توده سنگ به‌صورت متغیرهای تصادفی فرض شده و طبقه‌بندی برای هر مرحله از حفاری صورت گرفته است. در این تحقیق طبقه‌بندی توده سنگ دیواره معدن مس سونگون با استفاده از دو روش RMR و GSI انجام شده است. شاخص‌های مؤثر در رده‌بندی به‌صورت متغیر تصادفی مورد تحلیل قرار گرفت. با توجه به تغییرات شدید خصوصیات توده سنگ، مقادیر مقاومت چسبندگی و زاویه اصطکاک داخلی هر لیتولوژی- آلتراسیون موجود در مقاطع مختلف با سطح اطمینان 90% برآورد شده است. سپس برای تولید توزیع چگالی احتمالی متناسب با متغیر تصادفی مورد بررسی(مقاومت چسبندگی و زاویه اصطکاک داخلی)، از روش شبیه‌سازی مونت‌کارلو استفاده شده است. نتایج نشان می‌دهد که شبیه‌سازی متغیرهای تصادفی خصوصیات ذاتی توده سنگ با انحراف معیار و ضریب تغییرات مناسبی انجام شده است</description>
						<author></author>
						<category></category>
					</item>
					
					<item>
						<title>تفکیک واحدهای سنگی ناحیه ایران‌کوه اصفهان با استفاده از الگوریتم تهیه تصاویر طبقه‌بندی شده داده‌های ماهواره‌ای ناحیه</title>
						<link>http://jeg.khu.ac.ir/browse.php?a_id=424&amp;sid=1&amp;slc_lang=fa</link>
						<description>امروزه وجود داده‌های رقومی ماهواره‌ای و امکان دسترسی آسان و ارزان به این داده‌ها و همچنین در دسترس بودن بسته‌های نرم‌افزاری پرقدرت برای تجزیه و تحلیل این داده‌ها، باعث جبران حجم وسیعی از عملیات صحرایی زمین‌شناسی شده است. یکی از موضوعات مهم زمین‌شناسی، ترسیم  و تعیین مرز دقیق واحد‌های زمین‌شناسی است، در این مقاله با هدف تهیه نقشه طبقه‌بندی شده واحدهای سنگی منطقه  و جداسازی مرز دقیق واحد‌های مختلف ناحیه ایران‌کوه(شامل معادن باما واقع در 25 کیلومتری جنوب غرب اصفهان) با استفاده از روش‌های سنجش از دور، ابتدا پردازش‌ها و تصحیحات لازم بر روی داده‌های این منطقه صورت گرفته و سپس با به‌کارگیری انواع مختلف طبقه‌بندی مناسب‌ترین الگوریتم برای تهیه نقشه کلاس‌های مختلف واحد‌های سنگی در منطقه ارائه شده و در نهایت این نقشه برای محدوده پژوهش تهیه شده است. در الگوریتم ذکر شده، با به‌کارگیری تکنیک &lt;em&gt;MNF&lt;/em&gt;&lt;em&gt;  &lt;/em&gt;و همچنین تعیین پیکسل‌های خالص و سپس به‌کارگیری نمایش‌گر n  بعدی تصویر طبقه‌بندی شده منطقه تهیه شده است. سپس با استفاده پردازش‌های نهایی از جمله اجرای فیلتر &lt;em&gt;Clump&lt;/em&gt;&lt;em&gt; &lt;/em&gt; بر روی این تصویر برای انتقال پیکسل‌های حد واسط به درون کلاس‌ها و واضح‌تر شدن مرز کلاس‌ها تصویر نهایی به‌عنوان نقشه واحدهای سنگی منطقه تهیه شده است. با مقایسه این نقشه با مرز واحدهای سنگی ارائه شده در نقشه زمین‌شناسی منطقه که از طریق استفاده از عکس‌های هوایی و پیمایش‌های صحرایی تهیه شود و همچنین مقایسه با ترکیب‌های رنگی دیگر از منطقه صحت و دقت عملیات قابل تأیید است. </description>
						<author></author>
						<category></category>
					</item>
					
					<item>
						<title>آشکارسازی تغییرات ژئومورفولوژیک و کاربری اراضی خورموسی با استفاده از RS و GIS</title>
						<link>http://jeg.khu.ac.ir/browse.php?a_id=323&amp;sid=1&amp;slc_lang=fa</link>
						<description>ساحل به منزله فضایی جغرافیایی دارای شرایط ویژه اقتصادی، تجاری تفریحی و در برخی موارد استراتژیکی است. بهره‌برداری بهینه از امکانات محیطی مستلزم شناخت ویژگی‌های مختلف یک منطقه است. ساحل به منزله یک اکوسیستم توان‌مندی‌های بالقوه و بالفعل بسیار زیادی برای جذب جمعیت داراست. خورموسی و سواحل آن به دلایل مختلف تجاری، بازرگانی و منابع عظیم نفت و گاز در جنوب ایران حائز اهمیت استراتژیکی زیادی است. در این تحقیق با استفاده از تکنیک‌های سنجش از دور و سیستم اطلاعات جغرافیایی و بر اساس تصاویر ماهواره‌ای سال‌های 1991 و 2003 میلادی، نقشه‌های توپوگرافی(سال 1335 شمسی)، خاک، زمین‌شناسی، کاربری اراضی و همچنین داده‌های هواشناسی و جزر و مدّ منطقه، تغییرات کاربری اراضی و ژئومورفولوژیک منطقه شناسایی شده‌اند. برای آشکارسازی تغییرات، ابتدا نقشه‌های توپوگرافی و تصاویر ماهواره‌ای منطقه زمین مرجع و موزاییک شده‌اند. سپس از روش‌های مختلف شامل تفریق باندهای مشابه سال‌های مختلف، تحلیل مؤلفه‌های اصلی(PCA) بر روی باندهای تفریقی برای تولید تصاویر(PCD) و منطق فازی استفاده شده است و نقشه درجه شدت تغییرات ایجادشده در نقاط و پدیده‌های مختلف منطقه تهیه شده است. بیش‌ترین تغییرات در پدیده‌های طبیعی در اطراف خط ساحل و جزایر موجود در داخل خورموسی ایجاد شده‌اند. همچنین طی دوره بررسی تغییرات زیادی در کاربری‌های اراضی شهرهای ساحلی ماهشهر و بندر امام ایجاد شده است. این تغییرات شامل توسعه بندر امام خمینی و تأسیسات عظیم پتروشیمی و شرکت‌های وابسته، منطقه ویژه اقتصادی، احداث فرودگاه و غیره هستند که خود باعث جذب جمعیت از سایر نقاط و گسترش مراکز شهری منطقه شده‌اند.</description>
						<author></author>
						<category></category>
					</item>
					
					<item>
						<title>بررسی پتانسیل آلودگی آب زیرزمینی دشت باغملک با استفاده از روش AVI و مدل های GOD و DRASTIC در محیط GIS</title>
						<link>http://jeg.khu.ac.ir/browse.php?a_id=324&amp;sid=1&amp;slc_lang=fa</link>
						<description>یکی از روش های مدیریت کیفی منابع آب زیرزمینی ارزیابی پتانسیل آلودگی است که با توجه به آن می توان حریم کیفی منابع آب زیرزمینی را تعیین و مدیریت مناسبی جهت کاربری اراضی مرتبط با سفره آبدار اعمال کرد. با توجه نفوذپذیری منطقه تغذیه در بخش عمده ای از دشت باغملک و مصرف زیاد کودهای کشاورزی در این منطقه، پتانسیل آلودگی آب زیرزمینی بررسی شده است. در این تحقیق برای ارزیابی پتانسیل آلودگی آب زیرزمینی دشت باغملک از روش AVI و مدل هایGOD و دراستیک (DRASTIC) استفاده شده است. نتایج حاصل از این تحقیق نشان می دهد که علیرغم درشت‌دانه بودن رسوبات سطحی در بخش نسبتاً وسیعی از دشت، پتانسیل آلودگی در محدوده وسیعی از منطقه پژوهش کم است. این موضوع با میزان نیترات موجود در آب زیرزمینی نیز مطابقت می‌کند. با توجه به پارامترهای به‌کار رفته در ارزیابی پتانسیل آلودگی منطقه پژوهش، مهم‌ترین عامل مؤثر در رابطه با کاهش آلودگی در منطقه پژوهش، ضخامت نسبتاً زیاد رسوبات ریزدانه ای است که در بخش وسیعی از منطقه در زون غیراشباع سفره آبدار قرار گرفته است.</description>
						<author></author>
						<category></category>
					</item>
					
					<item>
						<title>الگوی جدید بارش- رواناب حوضه آبریز هلیل رود با استفاده از مدل هیبرید شبکه عصبی- موجکی</title>
						<link>http://jeg.khu.ac.ir/browse.php?a_id=325&amp;sid=1&amp;slc_lang=fa</link>
						<description>برآورد سیلاب و مدیریت آن از دیرباز مورد توجه کارشناسان و مدیران علوم محیطی بوده است. برای این امر روش‌‌های بسیاری وجود دارد که یکی از چشم‌گیرترین آن‌‌ها استفاده از شبکه‌‌های عصبی مصنوعی است. در این تحقیق، مدل بارش- رواناب حوضه آبریز رودخانه هلیل رود در جنوب‌شرق ایران ارائه شده است. ظهور تئوری‌های توانمند مانند منطق فازی و شبکه‌‌های عصبی مصنوعی(ANN)، الگوریتم ژنتیک و موجک تحولی عظیم در تحلیل رفتار سیستم‌‌های دینامیک در علوم مختلف مهندسی ایجاد کرده است. در این مقاله با استفاده از تئوری موجک و شبکه عصبی، شبکه عصبی- موجکی طراحی شده است. در واقع عمل‌کرد شبکه عصبی پرسپترون چند لایه(MLP)، با استفاده از موجک بهبود داده شده و با استفاده شبکه عصبی- موجکی الگوی جدیدی در بارش- رواناب ارائه شده است. نتایج به‌دست آمده از این مدل با نتایج شبکه عصبی انتشار برگشتی و بنیادی شعاعی مقایسه شده است. در الگوی ارائه شده، داده‌ها در گروه‌های همگن با توجه به میزان بارش و رواناب و به‌کارگیری آن‌ها توسط شبکه عصبی- موجکی، دسته‌بندی شده است. کنترل دقت محاسبات با محاسبه ضریب همبستگی R، و ریشه میانگین مربعات خطا(RMSE) صورت گرفته است. نتایج حاکی از بهبود بسیار خوب عمل‌کرد شبکه عصبی- موجکی با استفاده از داده‌های تقسیم‌بندی شده با الگوی جدید است.</description>
						<author></author>
						<category></category>
					</item>
					
					<item>
						<title>تراکم دینامیکی: روشی مؤثر برای مقابله با پدیده روان‌گرایی، بررسی موردی: پروژه حوض خشک مجتمع کشتی‌سازی فرا ساحل ایران</title>
						<link>http://jeg.khu.ac.ir/browse.php?a_id=326&amp;sid=1&amp;slc_lang=fa</link>
						<description>یکی از علل اصلی خرابی‌ها در هنگام زلزله و زمان اعمال نیروهای شدید، گسیخته شدن زمین است. گسیختگی زمین ممکن است به واسطه وجود ترک‌ها و شکاف‌ها، حرکاتی مانند خزش و یا از دست دادن مقاومت زمین به وقوع بپیوندد. پدیده از دست دادن مقاومت زمین در زمین‌های ماسه‌ای، ممکن است به دلیل افزایش فشار آب حفره‌ای روی دهد و این پدیده سیلان یا روان‌گرایی خاک نامیده می‌شود. یکی از روش‌های به‌سازی خاک برای افزایش مقاومت در هنگام اعمال بارهای دینامیکی، فرآیند تراکم دینامیکی است. معمولاً طراحی و کاربرد تراکم دینامیکی تا حد زیادی بر اساس ارزیابی‌های مهندسی و اجرای آن به صورت آزمایشی انجام می‌شود. تراکم دینامیکی یک طراحی فعال است که در حین اجرا با توجه به واکنش زمین در برابر ضربات وارده نیاز به بازنگری و اصلاح روش دارد. گستره مورد بررسی بر روی رسوبات ساحلی کواترنری در منتهی‌الیه جنوب غربی زاگرس چین‌خورده قرار دارد. در مناطق12گانه بستر کارخانجات تعمیر و ساخت کشتی مجتمع کشتی‌سازی و صنایع فراساحل ایران واقع در40 کیلومتری غرب بندرعباس، برای مقابله با پدیده روان‌گرایی از روش تراکم دینامیکی استفاده شده است. در حین اجرای مراحل مختلف تراکم دینامیکی، مشکلاتی از قبیل : تراوش آب در محل گمانه‌ها، تورم زمین‌های اطراف گمانه‌ها و تراوش آب در مرحله اتوکشی به‌وقوع پیوست. برای مقابله با آن‌ها این راه‌کارهای پیشنهاد می‌شود:1. تخلیه آب از درون گمانه‌ها با پمپ، 2. انجام عملیات تراکم دینامیکی در دو مرحله به ‌همراه در نظر گرفتن زمان کافی بین مراحل اعمال ضربات، 3. لجن‌برداری زمین‌های اطراف و ریختن مخلوط درشت‌دانه و در نهایت، در صورت نیاز زه‌کشی نسبتاً عمیق در ناحیه وسیع.</description>
						<author></author>
						<category></category>
					</item>
					
	</channel>
</rss>
