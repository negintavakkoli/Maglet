<add><doc><field name="journal_id">10010</field><field name="abstract">هدف از این تحقیقِ داده‏بنیاد توسعة مدلی برای سنجش خرده‏فرهنگ‏های سازمانی است. برای این کار، نخست، با انجام‏دادن مصاحبه‏‏های اکتشافی با نمونه‏ای غیرتصادفی از 53 خبرة برگزیدة سازمان با روش‏‏های قضاوتی و گلولة برفی و کُدگذاری متون مصاحبه‏ها، سنت‏‏های کاری مهم شناسایی شد. سپس، این سنت‏ها با روش تحلیل محتوا در قالب چند بُعد گروه‏بندی و بر اساس شاخص‏‏های این ابعاد پرسش‏نامة محقق‏ساخت پنجاه‏پرسشی تنظیم شد و بدین‏سان مدل اولیه به‏دست آمد. آن‏گاه، پرسش‏نامة تحقیق شامل پرسش‏نامة مدل همراه شش پرسش جمعیت‏شناختی تنظیم شد و به روش سرشماری میان اعضای جامعة آماری (کارکنان سازمان مرکزی شرکت خطوط لوله و مخابرات) توزیع شد؛ پاسخ‏های 255 نفر داده‏های مورد نیاز تحلیل اعتبار و پایایی مدل را فراهم کرد. نخست اعتبار مدل اولیه از طریق تحلیل عاملی بررسی شد. در این فرایند 23 پرسش نامعتبر حذف و ابعاد مدل اولیه اصلاح شد و مدل معتبر نهایی شکل گرفت. پایایی ابعاد مدل نهایی نیز با بهره‏گیری از آلفای کرونباخ تأیید شد. این مدل، مبتنی بر سنت‏های کاری، شامل نُه بُعد است: توسعه، مدیریت، مشارکت، آموزش، استرس، پشتیبانی، بهره‏وری، بوروکراسی، و همکاری؛ که با یک پرسش‏نامة 27سؤالی اندازه‏گیری ‏می‏شوند.</field></doc></add>