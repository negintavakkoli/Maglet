<add><doc><field name="journal_id">10031</field><field name="abstract">زبان فارسی ازجمله زبان‌هایی است که در آن کانونی‌سازی [۱] رخ می‌دهد. درنتیجۀ رخ‌داد این پدیده، که نمونه‌ای از قلب نحوی [۲] به‌شمار می‌رود، سازۀ نحوی کانونی شده یا در سطح ساخت ظاهری جابه‌جا می‌شود و یا در سطح صورت منطقی به جایگاه شاخص فرافکن کانون. یافته­ها نشان می‌دهد که: (الف) حرکت کانونی‌سازی، قبل از بازنمون [۳]، ضرورتا منجر به خوانش تقابلی نمی‌شود، (ب) کانونی‌سازی شامل حرکت کل سازة کانونی‌شده در سطح منطقی است، و فقط حرکت مشخصة کانون نیست، آن‌‌گونه که در ادبیات مربوط ادعا شده است. (ج) در زبان فارسی، کانونی‌سازی تقابلی [۴] دو سازۀ نحوی ذاتا غیرکانونی نیز امکان‌پذیر است. [۱]. focusing [۲]. scrambling [۳]. spell-out [۴]. contrastive focusing</field></doc></add>