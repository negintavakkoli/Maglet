<add><doc><field name="journal_id">10010</field><field name="abstract">استراتژی‌های جذابیت پیام تبلیغاتی منعکس‌کنندة واکنش‌های مشتری و در نهایت اثربخشی پیام تبلیغاتی است که به‌طور بالقوه قصد خرید را افزایش می‌دهد و نگرش‌های در حال تغییر مخاطبان آگهی را بهبود می‌بخشد. از طرفی، قرآن کریم آگهی و تبلیغات را ممنوع نمی‌کند، در حقیقت باید تبلیغات را برای ترویج باورها و شعائر اسلامی به‌کار گرفت. در این تحقیق، به‌کارگیری آموزه‌های اسلامی قابل ادراک در محتوای پیام تبلیغاتی کالاهای مصرفی و تأثیرگذاری آن بر مخاطبان آگهی از دیدگاه رؤسای کانون‌های تبلیغاتی بررسی شده است. ابزار پژوهش پرسشنامه است. برای اجرای تحقیق 305 نفر از رؤسای کانون‌های تبلیغاتی سراسر کشور با روش نمونه‌گیری تصادفی نظام‌مند انتخاب شدند. نتایج مدل معادلات ساختاری پژوهش نشان داد آموزه‌های اسلامی قابل ادراک تأثیر مثبت و معنادار بر احساس مثبت پاسخگویان ، و تأثیر غیرمستقیم و معنادار بر قصد خرید آنان می‌گذارد. ضمن اینکه نگرش نسبت به آگهی به عنوان مهم‌ترین و تأثیرگذارترین متغیر میانجی بر رابطة علی متغیرهای برونزا و درونزای مدل اثربخشی پیام تبلیغاتی حاوی آموزه‌های اسلامی قابل ادراک محسوب می‌‌شود.
 
 </field></doc></add>