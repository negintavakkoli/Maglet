<add><doc><field name="journal_id">10014</field><field name="abstract">چکیده
مدیریت منابع انسانی یک اقدام جمعی است که از بازیگران متعدد متاثر و توسط آنان در سازمان پروژه‌محور انجام می‌شود. در یک سازمان پروژه‌محور، عمدتا چهار بازیگر کلیدی ایفای نقش‌ می‌کنند: عضو پروژه، مدیر صف، مدیر پروژه و کارشناسان واحدهای منابع انسانی که کارکرد نامطلوب مدیریت منابع انسانی در نتیجه تعامل ضعیف بین این بازیگران است. از طرفی کارکردهای مدیریت منابع انسانی با توجه به نحوه سازماندهی پروژه‌محوری و نوع آرایش کار در پروژه دچار تغییر و تحول شده است. لذا از آنجا که تمرکز در این مقاله بر سازمان‌های پروژه‌محور است، ابتدا توصیفی گویا از این‌گونه سازمان‌ها ارایه می‌شود. سپس ساختار و تشکیلات منابع انسانی در سازمان‌های پروژه‌محور و انواع آرایش کار پروژه‌ای توضیح داده می‌شود و در ادامه ضمن بررسی جایگاه منابع انسانی و تعیین نقش‌های بازیگران اصلی در چهار وجهی منابع انسانی با بهره‌گیری از روش تحلیل داده‌های عینی از محدوده کاری و نحوه مشارکت اعضاء پروژه، نوع آرایش کار پروژه محور در پژوهشگاه صنعت نفت تعیین و بر آن اساس مدل ساختاری مدیریت منابع انسانی در این سازمان برای اولین بار در کشور ارائه می شود و همچنین در پایان نکاتی راهبردی و پیشنهاداتی برای استقرار مدیریت منابع انسانی در سازمان‌های پروژه محور ارائه می‌شود.
 </field></doc></add>