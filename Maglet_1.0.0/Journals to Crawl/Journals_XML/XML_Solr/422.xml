<add><doc><field name="journal_id">10001</field><field name="abstract">این پژوهش، تأثیر کیفیت حسابرسی را در رابطۀ تأمین ‌مالی و سرمایه‌گذاری با ارزش وثیقۀ دارایی‌های ملکی بررسی می‏کند که معیار ظرفیت تأمین ‏مالی در نظر گرفته شده است. از طرفی تأثیر تغییر ارزش وثیقۀ دارایی‌های ملکی در انتخاب حسابرس نیز مطالعه می‏شود. برای سنجش کیفیت حسابرسی از رتبه‌بندی مؤسسات حسابرسی استفاده شده‏ است که جامعۀ حسابداران رسمی ایران انجام داده است. از نوسان‌های قیمت املاک برای برآورد ارزش وثیقۀ دارایی‏های ملکی 126 شرکت پذیرفته‌شده در بورس اوراق بهادار تهران در دورۀ زمانی 1386 تا 1393، مشتمل بر 1003 مشاهدۀ شرکت-سال بهره گرفته شده‏ است. فرضیه‏های پژوهش با استفاده از رگرسیون چندمتغیره، با به‌کارگیری داده‌های تابلویی و نرم‌افزار ایویوز آزمون شده ‏است. یافته‏های پژوهش نشان می‏دهد کیفیت حسابرسی از حساسیت مخارج سرمایه‌ای و تأمین ‌مالی به ظرفیت تأمین ‌مالی می‌کاهد و تغییر در ظرفیت ‌تأمین ‌مالی در انتخاب حسابرس مؤثر است. علاوه بر این نتایج نشان می‏دهد در ‏‏شرکت‏هایی‏که احتمال کم‌سرمایه‌گذاری در آنها بیشتر است، تغییرات در ارزش وثیقه‏ای دارایی‏ها، رابطۀ منفی و معناداری با سرمایه‌گذاری دارد. کیفیت حسابرسی نیز در این رابطه، نقش تعدیل‌گر خود را دارد.</field></doc></add>