<add><doc><field name="journal_id">10038</field><field name="abstract">نشت از سدها باعث خروج آب و حتی در بعضی مواقع پایداری سد را به خطر می‌اندازد. از مهمترین چالش‌ها در پروژه‌های عمرانی، علاوه بر طراحی و اجرای آنها، کنترل ایمنی و پایداری اجزای مختلف آن در طول دوران ساختمان و بهره‌برداری است. به وسیله میانیابی داده‌های بدست آمده از پیزومترهای سد می‌توان ارتفاع سطح ایستابی آب را در تمامی نقاط سد را بدست آورد. پس از میان‌یابی داده‌های پیزومتری سد­ شاه‌قاسم و استفاده از فن اعتبارسنجی به وسیله نرم‌افزار surfer ۹، روش انحنای کمینه با داشتن (RMSE=۵٫۲۶) و (MAE=۳٫۶۷) و بیشترین (R ۲ =۰٫۷۷) بهترین روش برای میان‌یابی ارتفاع ارتفاع سطح ایستابی در سد شاه‌قاسم است. روش­های رگرسیون چندمتغیره و کریجینگ در اولویت بعدی قرار دارند. بررسی نقشه­ خطوط هم‌تراز حاصل از روش کریجینگ، وجود یک حفره در بالادست سد را محتمل می­کند. نتایج روش انحنای کمینه تایید­ کننده، نتایج روش کریجینگ است و وجود یک حفره زیرسطحی را نشان می‌­ دهد. وجود این حفره پنهان باعث تخلیه آب مخزن سد و به خطر افتادن پایداری سد می‌شود.</field></doc></add>